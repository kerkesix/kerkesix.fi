---
layout: article
title: "Kerkesix-sivujen kuudes versio julkaistu"
categories:
tags: [yhdistys]
toc: false
comments: true
ads: false
author: tero
---

Mikään ei ole niin varmaa kuin muutos: <http://kerkesix.fi>-sivuista julkaistiin
tänään kuudes versio. Yhdistyksellä on historiaa takana vajaa 15 vuotta, joten
yksi versio elää keskimäärin aina pari - kolme vuotta.

Tällä kertaa panostettiin luettavuuteen, nopeuteen, keveyteen, ja parempaan
toimintaan mobiili- ja tablettilaitteilla. Vanhat sivut olivat toteutettu
monipuolisen sisällönhallintatyökalun avulla. Tämä aiheutti lisävaatimuksia
sivujen ajoalustalle, ja lisäksi aiheutti hitautta ja jatkuvaa päivitystarvetta.
Koska kerkesivuja muokkaa vain pari (teknisesti valveutunutta) henkilöä, menevät
sisällönhallintatyökalut kerkekäytössä hukkaan. Uudet sivut ovat käytännössä
staattiset: ne luodaan aina muutoshetkellä kerran datatiedostoista, ja sen jälkeen
(seuraavaan muutokseen asti) luetaan samoja muuttumattomia tiedostoja uudelleen
ja uudelleen. Sivustot luodaan [Jekyll-kääntimellä][1], ja ne ylläpidetään
[Githubin julkisessa säilössä][2]. Kuka vain voi hakea uusimman version
säilöstä, ja tehdä vaikka oman versionsasa sivustosta.

Onnea uusille sivuille!

[1]: http://jekyllrb.com/
[2]: https://github.com/teelahti/kerkesix.fi/tree/gh-pages
