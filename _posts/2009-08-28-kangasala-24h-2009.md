--- 
layout: article 
title: "Kangasala 24H 2009" 
categories: 
tags: [pyöräily,kangasala24h]
toc: false 
comments: true 
ads: false 
--- 

Ja taas kisattiin.

Viimevuotista voittoa piti lähteä puolustamaan soolosarjaan. Huoltoon
lupautuivat samat veijarit Jappe ja Apo eli soppa oli valmis.

Valmistautuminen sujui viimevuotisilla metodeilla tosin tänä vuonna tuli
ajettua ehkä enemmän maantiepyörällä ja pitkiä maastolenkkejä tuli
ajettua vain pari keväällä ja Tahkon 120km kisa. Lyhyitä maastokisoja
tuli ajettua kuitenkin useampi kesän aikana eli maastotuntuma oli
hierottu kohdilleen.

Kisan ajaksi oli lupailtu sadetta ja kyllähän sitä loppupelissä tulikin
ihan kohtuudella. Sadetta varten varasin täysjoustopyörän leveämmillä
kumeilla ja tuo oli oikea ratkaisu. Ajot sujui mudassa ja liukkailla
juurilla ihan kohtuudella eli sen takia ei tarvinnut pitää ajotaukoja.

Yöajot sujuivat hyvin, vaikka pieni väsy alkoi painaa puolen yön maissa.
Yksi redbulli sisuksiin ja luurit korville, jonka jälkeen taas löytyi
uutta virtaa.

Taktiikka seuraili viimevuotisia hyviä linjoja eli ensin 12 tuntia
leppoisaa ajelua ja sitten pesulle. Varusteiden ja pyörän vaihdon
jälkeen uudelleen satulaan ja ajoa niin pitkään kuin jaksaa. Tällä
kertaa piti jaksaa aika lailla sillä sijoitukset jaettiin vasta
viimeisillä kierroksilla. Itselle jäi tällä kertaa ajamatonta aikaa 24
tunnista vain 15 minuuttia. Tuloksena kolmas sija ja 31 kierrosta.
Kärjessä oli tiukkaa kisaa, koska neljäs ajoi 30 kierrosta, toinen 32
kierrosta ja ensimmäinen 33 kierrosta.

Viime vuoteen verrattuna olosuhteet olivat haastavammat, vaikka valoisaa
aikaa oli enemmän. Eli täytyy olla tyytyväinen omaan ajoon, kun sain
kasvatettua kokonaismatkaan noin 24 kilometriä. Ilman huoltotiimiä tähän
ei olisi pystytty eli isot kiitokset pojille, kun jaksoitte huoltaa ja
piristää väsynyttä kuskia! Positiivista oli myös että hommasta
selvittiin ilman kalustovaurioita ja kuskikin pysyi ehjänä tosin loppu
kisasta letkeä ajo oli muuttunut väkinäiseksi vääntämiseksi.

Matkaa noin 279 km ja nousumetrejä noin 3627 m.

Mitä tuli syötyä:

-   noin 8l urheilujuomaa
-   0,5l vettä
-   0,5l colaa
-   1 redbull
-   2 kaakao mukillista
-   0,5l mustikkakiisseliä
-   14 geeliä
-   5 energiapatukkaa
-   1 omenakeksipatukka
-   2 leipää
-   2 pientä annosta pastaa
-   2 korvapuustia
-   irtokarkkeja
-   1 pasteija
-   1 mars-patukka
-   2 marjapiirakkaa
-   1 banaani
-   0 buranaa

Lisätietoja: <http://www.kangasala24h.fi/>

T:Pihvi

<div class="image-gallery">

-   [![](/Media/Default/ImageGalleries/kangasala-24h-2009/Thumbnails/DSC_2160.JPG)](/Media/Default/ImageGalleries/kangasala-24h-2009/DSC_2160.JPG)
-   [![](/Media/Default/ImageGalleries/kangasala-24h-2009/Thumbnails/DSC_2166.JPG)](/Media/Default/ImageGalleries/kangasala-24h-2009/DSC_2166.JPG)
-   [![](/Media/Default/ImageGalleries/kangasala-24h-2009/Thumbnails/DSC_2174.JPG)](/Media/Default/ImageGalleries/kangasala-24h-2009/DSC_2174.JPG)
-   [![](/Media/Default/ImageGalleries/kangasala-24h-2009/Thumbnails/DSC_2181.JPG)](/Media/Default/ImageGalleries/kangasala-24h-2009/DSC_2181.JPG)
-   [![](/Media/Default/ImageGalleries/kangasala-24h-2009/Thumbnails/DSC_2182.JPG)](/Media/Default/ImageGalleries/kangasala-24h-2009/DSC_2182.JPG)

</div>
