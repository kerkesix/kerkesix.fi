---
title: "Kerkesix lukijamatka 2008 Gran Canarialle - päivä 8"
date: "2008-04-05"
tags: [lukijamatka]
gallery:
  - thb: "/assets/blog/kerkesix-lukijamatka-2008-paiva-8/Thumbnails/DSC00946.JPG"
    img: "/assets/blog/kerkesix-lukijamatka-2008-paiva-8/DSC00946.JPG"
  - thb: "/assets/blog/kerkesix-lukijamatka-2008-paiva-8/Thumbnails/DSC_1034.JPG"
    img: "/assets/blog/kerkesix-lukijamatka-2008-paiva-8/DSC_1034.JPG"
  - thb: "/assets/blog/kerkesix-lukijamatka-2008-paiva-8/Thumbnails/DSC_1051.JPG"
    img: "/assets/blog/kerkesix-lukijamatka-2008-paiva-8/DSC_1051.JPG"
  - thb: "/assets/blog/kerkesix-lukijamatka-2008-paiva-8/Thumbnails/DSC_1081.JPG"
    img: "/assets/blog/kerkesix-lukijamatka-2008-paiva-8/DSC_1081.JPG"
  - thb: "/assets/blog/kerkesix-lukijamatka-2008-paiva-8/Thumbnails/DSC_1097.JPG"
    img: "/assets/blog/kerkesix-lukijamatka-2008-paiva-8/DSC_1097.JPG"
---

Kohtuullisen nopeasti menneen viikon jälkeen oli hyvä todeta, että
tänään matkustetaan kotiin. Lento oli aikataulutettu lähtemään kello
23.55, joten koko päivä oli vielä aikaa telmiä ja temmeltää.

Vielä ehti paikata viikon aikana sattuneita puutteita, kuten käydä
vuorilla, tai sitten shoppailla ja löhötä rannalla. Kuparipannussa piti
käydä ihan vaan kiittämässä Tipua ja syömässä erinomaista pitsaa.
Lupasimme Tipulle että ihan oikeasti me lähdemme, joten hän sai taas
olla rauhassa...

Huoneet jouduimme luovuttamaan normaaliin aikaan puolilta päivin, mutta
saimme kohtuu hintaan (20 EUR) käyttöömme yhden huoneen, jossa pystyi
säilömään tavaroita ja peseytymään ennen lentoa.

Bussi nouti meidän yhdeksän jälkeen ja pääsimme odottamaan
lentokentälle. Odotusta kestikin hieman yli aikataulutetun, ja kone
pääsi liikkeelle 1,5 tuntia myöhässä.

Kaikkinensa kelvollinen reissu.
