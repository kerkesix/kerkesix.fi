---
layout: article
title: "Saariston lyhyt rengasreitti pyöräillen 29.5.2010"
categories:
tags: [pyöräily, saaristo]
toc: false
comments: true
---

Pihvi oli kutsunut Kerke-kansaa pyöräretkelle Turun saaristoon.
Ohjelmanumeroksi oli kaavailtu Saariston lyhyt rengasreitti pyörillä
vastapalloon kiertäen. Syystä,että ihan koko matkaa ei pysty
pyöräilemään, täytyi retki aikatauluttaa muutamien lauttojen ja lossien
(tärkeä huomio!) kanssa.

Pyöräilyn lähtö oli ajoitettu hieman ennen heräämistä kello seitsemäksi.
Varsinais-Suomen ulkopuolisille asukeille tämä tarkoitti liikkeelle
lähtöä hetkeä ennen... Ennakko-odotuksista huolimatta aikataulu piti.

Reitti kulki Kaarinasta Turku Cityn läpi kohti Naantalia. Aurajokea
ylittäessämme pysähdyimme nauttimaan maisemasta, jonka keskeisin osa oli
hieman notkolla oleva Myllysilta.Keskustan läpi matka sujui helposti,
sillä, kuten jo todettua, ennen heräämistä ei kaupungilla liikkunut
juuri kukaan.

Keskustan jälkeen liikkuminen nopeutui hieman ja pyörätiet muuttuivat
suoremmiksi. Raision, Naantalin jälkeen Rymättylän perunapeltojen
keskellä sai nauttia aurinkoisesta kesäaamusta. Poikon kohdalla tietyö
oli poistanut toisen kaistan käytöstä ja vastaantulevien kaistaa pitkin
piti kiitää nopeasti alta pois. Rymättylän kirkolla pidimme tauon
kahvilassa, jossa sai syödä ensimmäisen pyöräilyn aloittamisen jälkeisen
evään.

Rymättylän Hankaan piti päästä 10.15 mennessä, sillä sieltä lähti
yhteysalus Nauvoon. Katsoimme, että meillä oli lähes tunti aikaa ja
olimme onnellisia. Itku pitkästä ilosta ja pieru kauan nauramisesta.
Airismaan lossi antoi odottaa itseään 20 minuuttia, jonka jälkeen
viimeiselle pätkälle lauttarantaan meillä oli aikaa alle 10 minuuttia.
Matkaa taisi olla reilu 5 km. Suunnitelma oli, että jokainen ajaa niin
lujaa kuin pääsee ja ensimmäiset estävät lauttaa lähtemästä. Tämä toimi
siten että Pihvi ja Iltsu näkivät rannassa kuinka lautta oli parin
metrin päässä. Me muut pääsimme lauttarantaa ja jäimme tuijottamaan
etääntyvää lauttaa. Samalla alkoi sataa vettä...

Poijjaat kuitenkin kertoivat hetken kuluttua, että lautta kuski oli
ilmoittanut kääntävänsä aluksen ja hakevansa meidät kyytiin. Helpotus.
Sillä lautalta sai kuulemma olutta. Päivän toinen evästauko.
Linta-niminen lautta ajaa Nauvon ja Rymättylän väliä ja pysähtyy siinä
keskellä Seilin saarelle. Airisto on todellinen kielimuuri. Rymättylä on
täysin suomenkielinen paikka ja Nauvossa ei meinaa suomenkielellä
pärjätä.

Nauvossa ei tarvinnut sen enempää kommunikoida vaan pyörien selkään ja
menoksi. Maisemat ovat hienoja, mutta tässä vaiheessa vesisade oli
saanut meidät kiinni niin pahasti, että silmiä auki pitäessä kuraa olisi
päässyt silmiin, joten loppumatka ajettiin ihan vaan silmät kiinni
maisemista piittaamatta. Paraisilla pysähdyimme syömään savustettua
kalaa (kolmas evästauko). Ja Paraisten keskustassa oli vielä pitsatauko.
Ei nälkä yllättänyt.

Takaisin Kuusistoon päästiin noin kello 14. Susa oli laittanut saunan
lämpimäksi ja peseytymisen jälkeen oli vielä välipalaa, ettei tule nälkä
kotimatkalla.

Leppoisa ajelu hyvässä seurassa siis, vaikka vettä vähän saatiinkin
niskaan.

p.s. Kuvia ei ole. Jos haluaa nähdä miltä reissussa näytti, niin
kannattaa osallistua...
