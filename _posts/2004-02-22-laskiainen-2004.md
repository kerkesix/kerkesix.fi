---
layout: article
title: "Kerkesix laskiaistapahtuma 2004"
categories:
tags: [laskiainen]
toc: false
comments: true
---

Kerkesix ry:n Laskiaistapahtuma Vantaan Martinlaakson Raappavuorella
alkoi puolilta päivin suunnattomalla roudausoperaatiolla, kun
osallistujat siirsivät pulkkamäen maastoon suunnattoman määrän
tarpeellista tavaraa. Iltsun rakentamalle nuotiopohjalle sytytetty tuli
lämmitti ja antoi tilaisuuteen olennaisesti kuuluvan savun hajun levitä
ympäristöön.

Mäkeä laskettiin pulkilla, liukureilla ja joskus myös ilman mitään
apuvälinettä, mutta suurimman suosion sai kuitenkin Peten paikalle tuoma
metsäkoneen sisärengas, joka puutteellisista ohjausominaisuuksista
huolimatta oli huippu vekotin. "Donitsilla" laskut olivat vauhdikkaita
ja jopa neljä veijaria pystyi laskemaan mäkeä yhtä aikaa.

Kaikkinensa alaspäin meneminen oli vauhdikasta, mutta takaisin ylös
palaaminen vaatikin jo vähän ponnisteluja, etenkin jos mukana kulki
"Donitsi".

Ja koska ulkoillessa kuluu valtaisasti energiaa, oli Teron keittämä
hernekeitto tarpeellinen tankkaus. Jälkiruoaksi Emmi oli leiponut ja
täyttänyt laskiaispullia jotka tarjoiltiin kaakaon kanssa. Suuri virhe
oli tapahtua siinä vaiheessa nuotio saatiin käyntiin ja huomattiin ettei
makkaraa ollut alueella. Onneksi paikalle oli vielä tulematta Antti ja
Katja, jotka pelastivat päivän noutamalla pakettikaupalla MAKKARAA (ei
siis lihaa...) ja elämä alkoi taas hymyillä.

Laskutoiminnan käynnistyttyä uudelleen saatiin aikaan vauhtia ja
vaarallisia tilanteita, takavoltteja pusikkoon ja pehmeitä putoamisia
Ilarin päälle. Jälleen kerran juhlakansa viihtyi hyvin ja oli
onnellisia. Kiitos kaikille paikallaolijoille.

<div class="th-grid image-gallery" markdown="1">

- [![](/images/laskiainen-2004/Thumbnails/Laskiainen01b.jpg)](/images/laskiainen-2004/Laskiainen01b.jpg)
- [![](/images/laskiainen-2004/Thumbnails/Laskiainen02b.jpg)](/images/laskiainen-2004/Laskiainen02b.jpg)
- [![](/images/laskiainen-2004/Thumbnails/Laskiainen03b.jpg)](/images/laskiainen-2004/Laskiainen03b.jpg)
- [![](/images/laskiainen-2004/Thumbnails/Laskiainen04b.jpg)](/images/laskiainen-2004/Laskiainen04b.jpg)
- [![](/images/laskiainen-2004/Thumbnails/Laskiainen05b.jpg)](/images/laskiainen-2004/Laskiainen05b.jpg)
- [![](/images/laskiainen-2004/Thumbnails/Laskiainen06b.jpg)](/images/laskiainen-2004/Laskiainen06b.jpg)
- [![](/images/laskiainen-2004/Thumbnails/Laskiainen07b.jpg)](/images/laskiainen-2004/Laskiainen07b.jpg)
- [![](/images/laskiainen-2004/Thumbnails/Laskiainen08b.jpg)](/images/laskiainen-2004/Laskiainen08b.jpg)
- [![](/images/laskiainen-2004/Thumbnails/Laskiainen09b.jpg)](/images/laskiainen-2004/Laskiainen09b.jpg)
- [![](/images/laskiainen-2004/Thumbnails/Laskiainen10b.jpg)](/images/laskiainen-2004/Laskiainen10b.jpg)
- [![](/images/laskiainen-2004/Thumbnails/Laskiainen11b.jpg)](/images/laskiainen-2004/Laskiainen11b.jpg)

</div>
