---
title: "Maastopyöräily Latokaskessa"
date: "2007-06-25"
tags: [pyöräily]
---

Fillareiden selässä alueella Latokaski - Saarniraivio - Mikkelä -
Kauklahti - Tillinmäki. Kokonaisreitti oli noin 20 km ja maaston
haasteellisuuden takia aikaa käytettiin puolitoista tuntia. Emmi oli
valinnut reitiksi mielenkiintoisen yhdistelmän polkuja ja
ulkoilureittejä. Osan matkaa vauhti oli jopa 39,5 km/h mutta keskinopeus
ajossa jäi 15 kilometriin tunnissa.

Kiviä ja kantoja sekä kaatuneita puita oli ripoteltu reitille myös
sopivissa määrin. Maasto olikin varsin vaihtelevaa ja jokaiselle löytyi
riittävän haastavaa reittiä. Osan matkasta reitti kulki samoja polkuja
pitkin, mitä ajettiin myös MTB Enduron Espoon osakilpailussa 2006. Samaa
reitti voidaan jatkossakin käyttää, mutta alue tarjoaa mahdollisuuden
myös varioida lenkkiä.