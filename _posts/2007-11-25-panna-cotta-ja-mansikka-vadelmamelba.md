--- 
layout: article 
title: "Panna Cotta ja mansikka-vadelmamelba" 
categories: 
modified: 2007-11-02 
tags: [ruoka]
toc: false 
comments: true 
ads: false 
--- 

Vuosijuhlassa 24.11.2007

#### Panna Cotta

-   500 ml Creme Fraiche
-   100 ml maito
-   100 g sokeri
-   10 g liivate
-   Vaniljatanko

Laita liivatteet kylmään veteen likoamaan. Tämän jälkeen halkaise
vaniljatanko ja laita kattilaan. Laita samaan kattilaan myös Creme
Fraiche ja sokeri. Laita toiseen kattilaan maito, ja lämmitä kummatkin
seokset kiehumispisteeseen.

Purista liivatteenlehdistä ylimääräiset nesteet pois ja sekoita ne
maidon sekaan. Kun liivatteet ovat sulaneet, ota toisesta kattilasta
vaniljatanko pois, ja yhdistä seokset.

Viruta pitkänomainen, metallinen vuoka (leipävuoka) kylmässä vedessä, ja
ravista ylimääräiset vedet pois. Kaada seos vuokaan ja laita jäähtymään
vähintään 6 tunniksi. Tämän jälkiruoan voi tehdä myös päivä - kaksi
ennen tarjoamista. Kun Panna Cotta on jäähtynyt ja jähmettynyt, kippaa
se ylösalaisin tarjoiluastialle. Panna Cotta voidaan tehdä ja jähmettää
myös suoraan annoskulhoihin.

#### Mansikka-vadelmamelba

-   300g mansikka
-   100 g vadelma
-   100-200g hillosokeri (osa voi olla hyytelösokeria)

Kiehauta marjat ja soseuta ne. Lisää maun mukaan sokeri ja jäähdytä.
Kaada joko tarjoiluastialla olevan Panna Cotan päälle viiruiksi, tai
annoskulhoihin kerrokseksi Panna Cotan päälle.

