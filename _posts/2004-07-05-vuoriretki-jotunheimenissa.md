---
layout: article
title: "Vuoriretki Jotunheimenissa"
categories:
tags: [vaellus, vuoristovaellus]
toc: false
comments: true
---

Kesän 2004 vuoriretki suuntautui Norjaan Jotunheimenin
kansallispuistoon. Retken aikana oli tarkoitus huiputtaa ainakin toinen
Norjan korkeimmista vuorista, kiivetä jäätä, lunta, kiveä ja nauttia
upeista maisemista.

Matka alkoi vesistönylityksellä Turusta Tukholmaan, jota seurasi
moottorimarssi suorinta reittiä Ruotsin ja Norjan halki aina
Jotunheimeniin saakka. Noin 12 tunnin kuluttua Tukholmasta lähdön
jälkeen saavutimme Spiterstulenin vuoristohotellin, jonka
leirintäalueella yövyimme ensimmäisen yön.

Laakso josta lähdimme liikkeelle on nimeltään Visdalen. Kasvillisuus
1100 metrin korkeudessa alkaa muistuttaa paljakkaa, mutta viimeiset
tunturikoivut sinnittelevät vielä näissä korkeuksissa. Kuitenkin varsin
nopeasti liikkeellelähtömme jälkeen alkaa karu luonto näyttäytyy
muuttuen puuttomaksi paljakaksi.

Ensimmäisen vaelluspäivän tavoite oli huiputtaa Glittertind, jonka
kiinteä huippu on 2452 metrin korkeudella ja jään paksuus vaihtelee
vuosittain nostaen todellisen huipun 2466-2470 metrin korkeuteen.
Siirtymisemme riittävään painavien rinkkojen kanssa rakassa oli jo
itsessään haasteellista ja 1500 metrin nousu tähän päälle antoi vielä
mukavan lisävastuksen. Matkan edetessä huomasimme rinteiden jyrkkenevän
ja rakan kivien muuttuvan yhä suuremmiksi. Jostain tämä Steindalen on
nimensä saanut...

Rauhallisesti etenevä karavaani pääsi kuitenkin lumen rajalle, jonne
teimme "kätkön" varusteillemme. Viimeiset nousumetrit kuljimme ilman
erillisiä kantamuksia ja matkanteon nautinnollisuus kasvoi
huomattavasti.

Huippu itsessään oli pilven peitossa, joten maisemien ihailu oli
loppunut jo noin sata metriä alempana. Tämä seikka ei kuitenkaan
retkikuntaamme haitannut vaan pystyimme nauttimaan huiputushetkestämme
loistavasti myös ilman maisemakonttoritunnelmaakin.

Hetken nautittuamme huipulla olemisen ilosta, aloitimme jokaisen vuoren
valloituksen vaarallisimman osan, laskeutumisen alas. Siirryimme
varustekätköllemme ja nostimme rinkat kyytiin. Nyt oli aika jättää
hyvästit valmiille polulle ja retkeilyreitin mukavuudelle lähtiessämme
kulkemaan Glitterrundhøn ja Steinbukampenin välistä alas Skautflyan
laaksoon.

Jos kivikko oli äsken ollut valmistettu isoista lohkareista, oli tänne
tuodut lohkareet jopa suurempia. Väsyneet jalat muistivat vanhan
viisauden: "rakka on kakkaa..."

Itse leiriytymisestä ei kenelläkään ollut erimielisyyksiä, ainoastaan
ongelma oli löytää sopiva paikka kivikosta. Kun tunturipuron mutkasta
sitten ilmestyi riittävän tasainen kohta, reput olivat irronneet selästä
ja siirtyneet maahan nanosekunnin aikana leiriytymispäätöksen jälkeen.

Seuraavana päivänä päätimme jättää perusleirin pystyyn ja lähteä
tutkimaan läheistä Veobreen nimistä jäätikköä ja erityisesti siitä esiin
pilkistävää nunatakia. Siirryimme laakson halki jäätikön reunalle
välttäen jäämästä mahtavien serakkien alle. Vaikka ne olivat olleet
varmasti kauan paikoillaan, emme halunneet olla alapuolella katsomassa
mikäli ne päättäisivät lähteä liikkeelle. Alueella oli näkyvissä useita
vanhoja lumivyöryjä ja liikkuvia kiviäkin näkyi silloin tällöin, joten
varovainen lähestymistapa alueeseen oli perusteltua.

Sää oli täysin pilvetön ja aurinko paistoi erittäin lämpimästi.
Huolimatta 60 suojakertoimen aurinkovoiteesta iho alkoi vähitellen
saamaan toisilla pintaan pronssinruskeaa sävyä ja toisille aurinko antoi
väriä, jota voisi kutsua lähinnä nimellä "da lobstah"... Tämän lisäksi
reittimme oli suojassa tuulelta, joten lämpötila nousi kuorivaatteiden
sisällä ja hikoilulta ei voinut välttyä. Tilanne muuttui kuitenkin
saavutettuamme jäätikön ylätason, jolloin tuuli vilvoitti jopa hieman
liiaksikin. Nautimme lyhyen kenttälounaan ja valmistauduimme nousemaan
nunatakin huipulle.

Jälleen oli reitillä niin paljon lohkareita, että sillä määrällä kiveä
olisi pohjustettu moottoritietä halki Suomen useampaankin kertaan.
Onneksi suurin osa lohkareista oli jo jumiutunut tukevasti kiinni ja oli
siten varsin kulkijaystävällisiä, silti osa kivistä halusi näyttää
kykyjään kuulalaakereina ja varovaisuus oli jälleen kerran valttia.

Nunatakin huipulta avautui uusi perspektiivi jo tutuksi tulleeseen
laaksoon ja toisaalta näimme uusia maisemia toisella puolella jäätikköä.
Nyt näimme myös Glittertindin huipun, jolla olimme eilen vierailleet.
Tutkimme karttaa ja päätimme siirtyä takaisin leiriin eri reittä mitä
olimme tulleet nunatakille.

Laskeuduimme alas toiselle puolelle nunatakia ja ylitimme aivan
koskemattoman lumen peittämän jäätikön. Olimme havainneet ylhäältä
katsoessamme useita railoja jäätiköllä eikä meillä ollut tietoa niiden
leveyksistä tai lumisiltojen kestävyyksistä. muodostimme köysistön ja
aloitimme jäätikön ylityksen.

Leiriin päästyämme ohjelmassa oli illallinen ja leirielämästä
nauttimista, vaikka päivä oli ollut hieman kevyempi kuin edellinen, ei
unen saaminen ollut ongelma.

Aamu aukeni puolipilvisenä ja suunnitelmissa oli kahden eri reitin
kulkeminen. Toinen köysistö lähti Veobrehestenin kiertäen eteläpuolella
olevaa jäätikköä ylös palaten takaisin leiriin pohjoiskautta ja toinen
nousi Lerhøn huipulle itäharjannetta pitkin palaten Veobrehestenin
kautta leiriin. Jälkimmäinen reitti oli varmasti ilmavin mitä
retkellämme kuljettiin. Kumpikin köysistö suoriutui reiteistään
mallikkaasti. Tämän jälkeen oli suunnitteilla enää yksi yö paljakassa.

Viimeiset hetket Jotunhaeimenissa olivat käsillä kun köysistön olivat
palanneet Spiterstulenin parkkipaikalle ja pakkasivat autoja
kotiinpaluuta varten. Tässä vaiheessa köysistöjen reitit erkanivat kun
toinen auto lähti kohti Torniota ja toinen Tukholmaa.

Usealle mukana olleelle tämä oli ensimmäinen visiitti Jotunheimenissa.
Alueelle jäi vielä niin paljon nähtävää, että tuskin tämä jää myöskään
viimeiseksi kerraksi kun vierailemme täällä.

<div class="th-grid image-gallery" markdown="1">

- [![](/images/vuoriretki-jotunheimenissa/Thumbnails/Vuoriretki%202004%20112.jpg)](/images/vuoriretki-jotunheimenissa/Vuoriretki%202004%20112.jpg)
- [![](/images/vuoriretki-jotunheimenissa/Thumbnails/vuoriretki2004_01b.jpg)](/images/vuoriretki-jotunheimenissa/vuoriretki2004_01b.jpg)
- [![](/images/vuoriretki-jotunheimenissa/Thumbnails/vuoriretki2004_02b.jpg)](/images/vuoriretki-jotunheimenissa/vuoriretki2004_02b.jpg)
- [![](/images/vuoriretki-jotunheimenissa/Thumbnails/vuoriretki2004_05b.jpg)](/images/vuoriretki-jotunheimenissa/vuoriretki2004_05b.jpg)
- [![](/images/vuoriretki-jotunheimenissa/Thumbnails/vuoriretki2004_06b.jpg)](/images/vuoriretki-jotunheimenissa/vuoriretki2004_06b.jpg)
- [![](/images/vuoriretki-jotunheimenissa/Thumbnails/vuoriretki2004_07b.jpg)](/images/vuoriretki-jotunheimenissa/vuoriretki2004_07b.jpg)
- [![](/images/vuoriretki-jotunheimenissa/Thumbnails/vuoriretki2004_08b.jpg)](/images/vuoriretki-jotunheimenissa/vuoriretki2004_08b.jpg)
- [![](/images/vuoriretki-jotunheimenissa/Thumbnails/vuoriretki2004_09b.jpg)](/images/vuoriretki-jotunheimenissa/vuoriretki2004_09b.jpg)
- [![](/images/vuoriretki-jotunheimenissa/Thumbnails/vuoriretki2004_10b.jpg)](/images/vuoriretki-jotunheimenissa/vuoriretki2004_10b.jpg)
- [![](/images/vuoriretki-jotunheimenissa/Thumbnails/vuoriretki2004_11b.jpg)](/images/vuoriretki-jotunheimenissa/vuoriretki2004_11b.jpg)
- [![](/images/vuoriretki-jotunheimenissa/Thumbnails/vuoriretki2004_12b.jpg)](/images/vuoriretki-jotunheimenissa/vuoriretki2004_12b.jpg)
- [![](/images/vuoriretki-jotunheimenissa/Thumbnails/vuoriretki2004_14b.jpg)](/images/vuoriretki-jotunheimenissa/vuoriretki2004_14b.jpg)
- [![](/images/vuoriretki-jotunheimenissa/Thumbnails/vuoriretki2004_15b.jpg)](/images/vuoriretki-jotunheimenissa/vuoriretki2004_15b.jpg)
- [![](/images/vuoriretki-jotunheimenissa/Thumbnails/vuoriretki2004_16b.jpg)](/images/vuoriretki-jotunheimenissa/vuoriretki2004_16b.jpg)
- [![](/images/vuoriretki-jotunheimenissa/Thumbnails/vuoriretki2004_17b.jpg)](/images/vuoriretki-jotunheimenissa/vuoriretki2004_17b.jpg)
- [![](/images/vuoriretki-jotunheimenissa/Thumbnails/vuoriretki2004_18b.jpg)](/images/vuoriretki-jotunheimenissa/vuoriretki2004_18b.jpg)
- [![](/images/vuoriretki-jotunheimenissa/Thumbnails/vuoriretki2004_19b.jpg)](/images/vuoriretki-jotunheimenissa/vuoriretki2004_19b.jpg)

</div>
