---
layout: article 
title: "Lumikenkävaelluksen SM 12.-13.2.2005" 
categories: 
tags: [lumikenkäily]
toc: false 
comments: true 
ads: false 
---

Kerkesix ry lähetti joukkueen vuoden 2005 Lumikenkävaelluksen
SM-kisoihin Pudasjärvelle. Tällä kertaa ensisijaisena tavoitteena oli
läpäistä kilpailu ilman keskeyttämistä. Seuraava tavoite oli mitalisija.
Joukkue lähtikin nöyränä, mutta henkisesti voimakkaana kohti lumisia
Syötteen maisemia.

Ensimmäisen päivän lähtöjärjestys oli arvottu ja joukkue Kerkesix lähti
liikkeelle neljäntenä. Kyseinen lähtö oli näytetty samana iltana Yle
Tv2:n uutisissa klo 18.00, joten Kerkesix sai ansaitsemaansa
valtakunnallista näkyvyyttä.

Kulkeminen maastossa sujui leppoisasti, osan matkasta etenemiseen
käytettiin muiden partioiden tekemiä uria ja osan matkasta neitseellinen
umpihanki sai tehdä tilaa, kun Pudasjärven poikapändi eteni esteistä
välittämättä (joukkue sisälsi omasta mielestään kaikki tarvittavat neljä
elementtiä: laulutaitoisen jäsenen, nätin pojan, lihaskimpun sekä
katu-uskottavan rikolliselta näyttävän jäsenen). Eteneminen oli varsin
leppoista, sillä keli oli edellisestä vuodesta poiketen kelluva ja
lämmin. Kengät eivät uponneet kuin parikymmentä senttiä lumeen suurimman
osan matkasta ja pakkanenkin taisi olla noin 25 astetta edellisvuotta
lämpimämpi. Toisaalta myöskään aurinkoa ei näkynyt ja maisemista puuttui
juuri se auringon kultaus, jota viime vuonna pystyi ihailla.

Varustepuoli oli mietitty tarkkaan ja kyseinen osio toimikin hyvin.
Majoitteena käytettiin hyväksi havaittua
[Kerkesix-laavua](/kerkesix-laavu/), joka toimi talviolosuhteissa
optimaalisesti neljän hengen yöpymisvälineenä. Keittimen sijasta
joukkueella oli mukana kaksi pakkia, jolla voitiin sulattaa tarvittava
vesi ja valmistaa ruokaa. Myös muu varustus oli optimoitu siten, ettei
reppujen paino noussut liian suureksi. Myös se, että koko joukkueella
oli yhtenäinen lumikenkäkalusto helpotti etenemistä.

Rastitehtävät sujuivat odotetusti kun joukkue sai 10 sakkominuuttia,
joita sitten paikattiin hakemalla täydet 20 minuuttia hyvitystä
lisärasteista. Ensimmäisen päivän jäljiltä Kerkesix-joukkueen onnistui
hankkia lähtöpaikka seuraavalle päivälle toisena yhdessä Suluk X-Teamin
kanssa, neljä minuuttia Tornion partiolaisten lähdön jälkeen.

Toisen päivän pikamatka umpihangessa oli hauska ja suunnistuksellisesti
haastava. Joukkueiden piti kulkea ensiksi kolme kilometriä tiheää metsää
pitkin tarkistuspisteelle, jonka jälkeen oli vielä noin kaksi kilometriä
matkaa maaliin. Lumikenkäilijöiden X-Team siirtyi pikamatkan
Kerkesix-joukkuetta nopeammin kuitenkaan saavuttamatta torniolaisten
etumatkaa. Tästä tulikin lopullinen järjestys ennen seuraavaksi
lähteneitä joukkueita.

1.  Tornion partiolaiset 1.00,00
2.  Suluk X-Team 1.03,37
3.  Kerkesix 1.13,33

Joukkueen sisäinen saumaton yhteistyö oli yksi syy kokonaisuudessaan
onnistuneeseen reissuun. Asetetut tavoitteet saavutettiin läpäistyllä
mitalisuorituksella. Ja vielä jäi onneksi jotain parannettavaa
seuraaviin kertoihin.

<div class="th-grid image-gallery" markdown="1">

-   [![](/images/lumikenkavaellus-sm-2005/Thumbnails/vaelluslumikenkasm2005_06b.jpg)](/images/lumikenkavaellus-sm-2005/vaelluslumikenkasm2005_06b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_04b.jpg)](/images/lumikenkavaellus-sm-2005/vaelluslumikenkasm2005_04b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_02b.jpg)](/images/lumikenkavaellus-sm-2005/vaelluslumikenkasm2005_02b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_03b.jpg)](/images/lumikenkavaellus-sm-2005/vaelluslumikenkasm2005_03b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_05b.jpg)](/images/lumikenkavaellus-sm-2005/vaelluslumikenkasm2005_05b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_08b.jpg)](/images/lumikenkavaellus-sm-2005/vaelluslumikenkasm2005_08b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_12b.jpg)](/images/lumikenkavaellus-sm-2005/vaelluslumikenkasm2005_12b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_07b.jpg)](/images/lumikenkavaellus-sm-2005/vaelluslumikenkasm2005_07b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_10b.jpg)](/images/lumikenkavaellus-sm-2005/vaelluslumikenkasm2005_10b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_13b.jpg)](/images/lumikenkavaellus-sm-2005/vaelluslumikenkasm2005_13b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_09b.jpg)](/images/lumikenkavaellus-sm-2005/vaelluslumikenkasm2005_09b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_11b.jpg)](/images/lumikenkavaellus-sm-2005/vaelluslumikenkasm2005_11b.jpg)
-   [![](/images/lumikenkavaellus-sm-2005/Thumbnails/vaelluslumikenkasm2005_01b.jpg)](/images/lumikenkavaellus-sm-2005/vaelluslumikenkasm2005_01b.jpg)

</div>
