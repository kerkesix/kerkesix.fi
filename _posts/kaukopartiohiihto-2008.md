---
title: "Kaukopartiohiihto 2008 - 15.2.2008"
date: "2008-02-15"
tags: [hiihto]
gallery:
  - thb: "/assets/blog/kaukopartiohiihto-2008/Thumbnails/KP01.jpg"
    img: "/assets/blog/kaukopartiohiihto-2008/KP01.jpg"
  - thb: "/assets/blog/kaukopartiohiihto-2008/Thumbnails/KP02.jpg"
    img: "/assets/blog/kaukopartiohiihto-2008/KP02.jpg"
  - thb: "/assets/blog/kaukopartiohiihto-2008/Thumbnails/KP03.jpg"
    img: "/assets/blog/kaukopartiohiihto-2008/KP03.jpg"
  - thb: "/assets/blog/kaukopartiohiihto-2008/Thumbnails/KP04.jpg"
    img: "/assets/blog/kaukopartiohiihto-2008/KP04.jpg"
  - thb: "/assets/blog/kaukopartiohiihto-2008/Thumbnails/KP05.jpg"
    img: "/assets/blog/kaukopartiohiihto-2008/KP05.jpg"
  - thb: "/assets/blog/kaukopartiohiihto-2008/Thumbnails/KP06.jpg"
    img: "/assets/blog/kaukopartiohiihto-2008/KP06.jpg"
  - thb: "/assets/blog/kaukopartiohiihto-2008/Thumbnails/KP07.jpg"
    img: "/assets/blog/kaukopartiohiihto-2008/KP07.jpg"
  - thb: "/assets/blog/kaukopartiohiihto-2008/Thumbnails/KP08.jpg"
    img: "/assets/blog/kaukopartiohiihto-2008/KP08.jpg"
  - thb: "/assets/blog/kaukopartiohiihto-2008/Thumbnails/KP09.jpg"
    img: "/assets/blog/kaukopartiohiihto-2008/KP09.jpg"
  - thb: "/assets/blog/kaukopartiohiihto-2008/Thumbnails/KP10.jpg"
    img: "/assets/blog/kaukopartiohiihto-2008/KP10.jpg"
  - thb: "/assets/blog/kaukopartiohiihto-2008/Thumbnails/KP11.jpg"
    img: "/assets/blog/kaukopartiohiihto-2008/KP11.jpg"
  - thb: "/assets/blog/kaukopartiohiihto-2008/Thumbnails/KP12.jpg"
    img: "/assets/blog/kaukopartiohiihto-2008/KP12.jpg"
  - thb: "/assets/blog/kaukopartiohiihto-2008/Thumbnails/KP13.jpg"
    img: "/assets/blog/kaukopartiohiihto-2008/KP13.jpg"
  - thb: "/assets/blog/kaukopartiohiihto-2008/Thumbnails/KP14.jpg"
    img: "/assets/blog/kaukopartiohiihto-2008/KP14.jpg"
  - thb: "/assets/blog/kaukopartiohiihto-2008/Thumbnails/KP15.jpg"
    img: "/assets/blog/kaukopartiohiihto-2008/KP15.jpg"
  - thb: "/assets/blog/kaukopartiohiihto-2008/Thumbnails/KP16.jpg"
    img: "/assets/blog/kaukopartiohiihto-2008/KP16.jpg"
  - thb: "/assets/blog/kaukopartiohiihto-2008/Thumbnails/KP17.jpg"
    img: "/assets/blog/kaukopartiohiihto-2008/KP17.jpg"
  - thb: "/assets/blog/kaukopartiohiihto-2008/Thumbnails/KP18.jpg"
    img: "/assets/blog/kaukopartiohiihto-2008/KP18.jpg"
  - thb: "/assets/blog/kaukopartiohiihto-2008/Thumbnails/KP19.jpg"
    img: "/assets/blog/kaukopartiohiihto-2008/KP19.jpg"
  - thb: "/assets/blog/kaukopartiohiihto-2008/Thumbnails/KP20.jpg"
    img: "/assets/blog/kaukopartiohiihto-2008/KP20.jpg"
---

Epämääräisen lumitilanteen vuoksi käytössä oli tällä kertaa vain yksi 75
km reitti. Mielenkiintoisten hiihto-olosuhteiden johdosta kyseinen
pikamatka riitti meille ensikertalaisille (Make & Anu). 150 km kyllä
kangasteli mielessä, mutta jo ensimmäisen etapin aikana päätettiin
korvata kilometrijahti kunnon tauoilla ja kiireettömällä, turhia
loukkaantumisriskejä välttävällä etenemisellä.

Matka alkoi sivakat olalla Utista ja alkumetreillä metsästettiin
pudonnutta karttaa. Parin kilometrin jälkeen vastaan hiihti nivusensa
reväyttänyt keskeyttäjä. Urat olivat vaarallisen jäiset, toisaalta taas
menoa tökki tuulen puista tiputtama sälä ja sukset tuhoava lumettomuus,
varsinkin pelloilla. Suksia sai kantaa Ihan Riittävästi.

Ensimmäinen tauko pidettiin Valkealan ABC:llä, 11 km. Siitä alkoikin
reitin elämysmatka: jäisen Lappalanjärven ylitys kovassa
sivuvastaisessa. Navakka pohjoistuuli liu’utti hiihtäjää sivuttain –
eteneminen oli pelastautumista liukkaalta karkeammille
lumi/jääsaarekkeille, joilta löytyi väliaikaista pitoa suksille ja
sauvoille.

Matkan edetessä pelin henki alkoi hiljalleen hahmottua. Uimahallin
kahviossa pysähdyttiin ja tankattiin ennen Anhavan huollettujen latujen
tarjoamaa yhtäjaksoista hiihtomahdollisuutta. 35 km kohdalla Anhavan
kämpän isännältä löytyi jopa lämmikettä taukoilijoille. Kuu valaisi
matkaa ja pakkasta piisasi parhaimmillaan -13ºC.

60 km paikkeilla Paaskosken majalla tempaistu aamuyökahvi sai aikaan
hämmästyttävän ihmeheräämisen. Loppupätkä Uttiin sivakoitiin
poikkeuksellisen hiihdettävällä uralla - jäipä ihmiselle siitä mukava
mieli. Utin päässä oli vielä kierrettävänä matkaan kuuluva 4 km ojainen
ja risukkoinen lisälenkki.
