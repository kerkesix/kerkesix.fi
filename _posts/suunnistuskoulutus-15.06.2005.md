---
title: "Suunnistuskoulutus 15.06.2005"
date: "2005-06-15"
tags: [suunnistus]
gallery:
  - thb: "/assets/blog/suunnistuskoulutus-15.06.2005/Thumbnails/suunnistuskoulutus200500615_01b.jpg"
    img: "/assets/blog/suunnistuskoulutus-15.06.2005/suunnistuskoulutus200500615_01b.jpg"
  - thb: "/assets/blog/suunnistuskoulutus-15.06.2005/Thumbnails/suunnistuskoulutus200500615_02b.jpg"
    img: "/assets/blog/suunnistuskoulutus-15.06.2005/suunnistuskoulutus200500615_02b.jpg"
  - thb: "/assets/blog/suunnistuskoulutus-15.06.2005/Thumbnails/suunnistuskoulutus200500615_03b.jpg"
    img: "/assets/blog/suunnistuskoulutus-15.06.2005/suunnistuskoulutus200500615_03b.jpg"
  - thb: "/assets/blog/suunnistuskoulutus-15.06.2005/Thumbnails/suunnistuskoulutus200500615_04b.jpg"
    img: "/assets/blog/suunnistuskoulutus-15.06.2005/suunnistuskoulutus200500615_04b.jpg"
---

Suunnistuksen perusteita käytiin läpi jäsenille tarkoitetulla
suunnistuskurssilla Kauniaisissa. Jo perinteiseen malliin Iltsu oli
järjestänyt oivalliset luokka- ja huoltotilat tapahtumaa varten. Kurssi
aloitettiin luokkatiloissa pidetyllä oppitunnilla, jonka aiheena oli
kompassin ja kartan käyttö. Teoria ja perusteet saatiin tutuksi
muutamien harjoitteiden kautta ja varsin pian voitiinkin siirtyä jo ulos
maastoon todelliseen ympäristöön. Yllättävän paljon keskustelua
herättivät rastimääritteet ja niiden loogisuus.

Kurssilaiset oli jaettu maasto-osiolla kahteen ryhmään, jotka liikkuivat
itsenäisesti toteuttaen omia koulutussuunnitelmiaan. Yhden ryhmän
tavoite oli hankkia varmuutta kartan lukemiseen ja kompassin käyttöön
suunnistuksen apuvälineinä, ja siten parantaa kurssilaisten
mahdollisuuksia suunnistaa itsenäisesti maastossa. Tämä ryhmä oli
tarkoitettu kurssilaisille, jotka eivät olleet hankkineet runsaasti
kokemusta suunnistamisesta. Toisen ryhmän toiminnan pääpaino oli
reitinvalinnat ja suunnistukselliset ratkaisut. Tähän ryhmään
hakeutuivat ensisijaisesti aikaisemmin suunnistusta itsenäisesti
harrastaneet kurssilaiset, joilla oli halu keskustella ja vaihtaa
kokemuksia erilaista suunnistustaktisista kuvioista.

Jatkossa vastaava tilaisuus voidaan järjestää mikäli halukkaita
ilmoittautuu. Valmennusta on myös saatavilla kesän suunnistustapahtumien
yhteydessä. Tällöin voidaan järjestää niin perusopetusta kartan ja
kompassin käytöstä kuin myös reitinvalintatekniikasta.
