---
layout: article
title: "Ratsastus 17.10.2004"
categories:
tags: [ratsastus]
toc: false
comments: true
---

Kerkesix ratsastuspäivä järjestettiin syksyisenä sunnuntai-iltapäivänä
[Hevoslaakson Tallilla](http://hevoslaaksontalli.fi/) Perttulan kylässä
Nurmijärvellä. Paikalle oli saapunut kahdeksan kohtaamista hevosen
kanssa odottavaa Kerke-ihmistä... Paikan päällikkö Raija opasti
apulaisensa Saaran kanssa ratsastusta. Ratsastuksen mahdollistivat
Lotta, Doris, Mortti ja Siru.

Tilaisuus alkoi karvan harjauksella ja kavioiden puhdistuksella. Etenkin
Mortti oli viettänyt aikaa mudassa piehtaroiden, joten hevosten karva
puhdistettiin hyvin. Itse ratsastus aloitettiin kentällä, jossa käytiin
läpi perustoiminta hevosen selässä. Hepat ratsastajineen kiersivät
kenttää. Käynnistä siirryttiin raviin, ja ravin jälkeen oli mahdollisuus
kokeilla laukkaa.

Ratsastus sujui yleisesti ottaen varsin mallikkaasti. Työkoneiden
arvonnassa Jappe oli saanut Siron, joka oli varsin temperamenttinen
suomenhevosruuna.
Meno näyti olevan välillä hyvinkin kontrolloitua, mutta ratsastajan ja
hevosen välinen yhteistyö lopahti Japen siirtyessä melko jyrkässä
kaaressa kylki edellä kenttään. Matematiikan lukijat tietänevät termin
"tangentin suuntaan". [Otto von
Bismarck](http://en.wikipedia.org/wiki/Otto_von_Bismarck) on sanonut
ettei kannata oppia omista virheistään vaan mieluummin muiden tekemistä.
Tätä soveltaen Jappe jätti omista virheistä oppimisenkin väliin ja
siirtyi uudestaan Siron selkään. Tällä kertaa yhteistyö oli ohi vieläkin
nopeammin, vaikkakin maahantulo oli huomattavasti mallikkaampi eikä
suorituksesta tarvinnut jakaa punnerruksia... Tämän jälkeen Dale otti
Siron käsittelyynsä ja homma oli huomattavasti tukevammalla pohjalla.
Myös Flash onnistui vauhdikkaasta alusta huolimatta toimimaan Siron
kanssa.

Kun perusteet oli ymmärretty, osasto siirtyi maastoon. Ratsastukseen
soveltuva reitti kiemurteli läheisessä metsässä. Opittiin nousemaan ja
laskeutumaan mäkiä hevosen selässä, ravaamaan maastossa ja laukkaamaan
mäkiä ylös. Metsäosuudella hepat päättivät käyttää aikaansa myös
ruokailuun, mikä tarkoitti että silloin tällöin matka pysähtyi ja turpa
kävi maassa nousten pian uudestaan tuoreen heinätupon kanssa.

Pieni tihkusade ei haitannut toimintaa ja paluu talleille sujui
rauhallisesti. Ruokaa hevosille ja rentoutumaan teen ja täytekakun
kanssa.

<div class="th-grid image-gallery" markdown="1">

- [![](/images/ratsastus-17.10.2004/Thumbnails/ratsastus_001b.jpg)](/images/ratsastus-17.10.2004/ratsastus_001b.jpg)
- [![](/images/ratsastus-17.10.2004/Thumbnails/ratsastus_002b.jpg)](/images/ratsastus-17.10.2004/ratsastus_002b.jpg)
- [![](/images/ratsastus-17.10.2004/Thumbnails/ratsastus_003b.jpg)](/images/ratsastus-17.10.2004/ratsastus_003b.jpg)
- [![](/images/ratsastus-17.10.2004/Thumbnails/ratsastus_004b.jpg)](/images/ratsastus-17.10.2004/ratsastus_004b.jpg)
- [![](/images/ratsastus-17.10.2004/Thumbnails/ratsastus_005b.jpg)](/images/ratsastus-17.10.2004/ratsastus_005b.jpg)
- [![](/images/ratsastus-17.10.2004/Thumbnails/ratsastus_006b.jpg)](/images/ratsastus-17.10.2004/ratsastus_006b.jpg)
- [![](/images/ratsastus-17.10.2004/Thumbnails/ratsastus_007b.jpg)](/images/ratsastus-17.10.2004/ratsastus_007b.jpg)
- [![](/images/ratsastus-17.10.2004/Thumbnails/ratsastus_008b.jpg)](/images/ratsastus-17.10.2004/ratsastus_008b.jpg)
- [![](/images/ratsastus-17.10.2004/Thumbnails/ratsastus_009b.jpg)](/images/ratsastus-17.10.2004/ratsastus_009b.jpg)
- [![](/images/ratsastus-17.10.2004/Thumbnails/ratsastus_010b.jpg)](/images/ratsastus-17.10.2004/ratsastus_010b.jpg)
- [![](/images/ratsastus-17.10.2004/Thumbnails/ratsastus_011b.jpg)](/images/ratsastus-17.10.2004/ratsastus_011b.jpg)
- [![](/images/ratsastus-17.10.2004/Thumbnails/ratsastus_012b.jpg)](/images/ratsastus-17.10.2004/ratsastus_012b.jpg)
- [![](/images/ratsastus-17.10.2004/Thumbnails/ratsastus_013b.jpg)](/images/ratsastus-17.10.2004/ratsastus_013b.jpg)

</div>
