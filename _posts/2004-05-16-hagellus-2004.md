---
layout: article 
title: "Hagellus 15.-16.5.2004" 
categories: 
tags: [vaellus]
toc: false 
comments: true 
ads: false 
---

Toimintasuunnitelman mukaisesti Kerkesix ry lähetti partion
Hagellukseen, Pirkanmaan laskuvarjojääkärien jokakeväiseen jotokseen
hakemaan karhunkallon seuran haltuun. Partioon kuului Iltsu, Jappe ja
Toni. Seuran jäsenistä Apo oli paikalla toimitsijan ominaisuudessa.

Sadekuurojen välillä aurinko jaksoi aina välillä muistuttaa meitä
olemassaolostaan ja vaatteet kuivuivat joksikin aikaa, kunnes taas
satoi... Yöllä lämpötilakin kävi pakkasen puolella, mutta urhea
kerkepartio selvisi täydellisen majoitteen,
[Kerkesix-laavun](/kerkesix-laavu/) ansiosta.

Rastit olivat sotilastaitoja mittaavia tehtäviä, joiden perusteella
saatujen pisteiden mukaan kilpailu ratkaistiin. Tväl-materiaalia täytyi
tunnistaa käyttökelpoiseksi ja hylätä soveltumaton osa, ja Apilaksen
käyttäminen oli myös osattava selittää. Rastivälit kuljettiin maastossa
suunnistaen, jolloin partio havaitsi alueella valtavan suuren
vaakapuiden esiintymän...

Tehtävänä oli myös suojamiinoitteen rakentaminen ja vihollisen miinojen
väistely. Räjäytystoimet niin puunkaadon kuin teräspalkin katkaisun
yhteydessä kuuluivat toimintaan, ja teräspalkin luona partio havaitsi
myös Apon, joka oli valvomassa rastia. Matkalla partion täytyi vastailla
myös kirjallisiin kysymyksiin, joissa kysyttiin mm. [Leopard
2](http://fi.wikipedia.org/wiki/Leopard_2):n teknisiä tietoja...

Ennen yörastia partion täytyi vielä ylittää vesistö turvallisesti, jonka
jälkeen partio sai majoittua ja levätä ennen seuraavaa päivää.

Aamulla sää oli muuttunut pelkästään aurinkoiseksi ja metsässä oli ilo
vaellella. Radioliikenne, pistooliammunta, jotoksen tunnistus ja ensiapu
olivat sunnuntain tehtävälistalla, ennen kuin partio oli tehtävänsä
suorittanut. Karhunkallo jäi tällä kertaa saamatta, partio Kerkesix
sijoittui neljänneksi, mutta kerta se on vuodenkin päästä...

<div class="image-gallery" markdown="1">

-   [![](/images/hagellus-2004/Thumbnails/hagellus_2004_019b.jpg)](/images/hagellus-2004/hagellus_2004_019b.jpg)
-   [![](/images/hagellus-2004/Thumbnails/hagellus_2004_029b.jpg)](/images/hagellus-2004/hagellus_2004_029b.jpg)
-   [![](/images/hagellus-2004/Thumbnails/hagellus_2004_031b.jpg)](/images/hagellus-2004/hagellus_2004_031b.jpg)
-   [![](/images/hagellus-2004/Thumbnails/hagellus_2004_040b.jpg)](/images/hagellus-2004/hagellus_2004_040b.jpg)
-   [![](/images/hagellus-2004/Thumbnails/hagellus_2004_054b.jpg)](/images/hagellus-2004/hagellus_2004_054b.jpg)
-   [![](/images/hagellus-2004/Thumbnails/hagellus_2004_056b.jpg)](/images/hagellus-2004/hagellus_2004_056b.jpg)
-   [![](/images/hagellus-2004/Thumbnails/hagellus_2004_101b.jpg)](/images/hagellus-2004/hagellus_2004_101b.jpg)

</div>
