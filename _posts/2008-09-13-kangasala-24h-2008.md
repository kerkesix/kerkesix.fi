--- 
layout: article 
title: Kangasala 24h 2008 - Pihvin soolokokemus 
categories: 
modified: 2008-09-01 
tags: [pyöräily,kangasala24h]
toc: false 
comments: true 
ads: false 
redirect_from: "/kangasala-24h-2008" 
--- 

24h ajoja on tullut ajettua jo useampi, mutta aina on tullut oltua
joukkueessa mukana. Uusia kokemuksia piti saada, joten tänä vuonna piti
taistoon lähteä soolona. Tarkoituksena on siis ajaa noin 8,5 kilometrin
rataa yksin 24 tunnin ajan. Jappe ja Apo ilmaisivat halukkuutensa tulla
huoltoon, joten näin muodostui Kerkesix-soolotiimi. Ilman huoltoa ei
olisi varmaan kisan voittoa irronnut, joten kiitokset vielä huollolle
piristyksestä ja tehokkaasta toiminnasta! Hyvää fiilistä tuli myös
Tuskaretkien pojilta hyvästä taistelusta tuskaa ja kipua vastaan.

Pitkiä treenejä piti saada siis pohjalle ennen kisaa, joten seuraaviin
tapahtumiin tuli kevään ja kesän aikana osallistuttua Lohja24h, Tahko
120km ja Finlandia 70km. Mitään suuria saavutuksia ei näistä kisoista
tullut, mutta hyvää treeniä joka tapauksessa. Tahkon jälkeen fiilikset
oli sen verran hyvät, että totesin pystyväni ajamaan 200 kilsaa hyvänä
päivänä. Aikaisemmissa 24h ajoissa ruuan merkitys ei ole ollut niin
tärkeä, mutta nyt piti tankkausta pohtia tarkemmin. Alustava suunnitelma
rakennettiin geelien, energiapatukoiden ja pastan varaan. Suunnitelma
toteutui aika hyvin, mutta puolen välin jälkeen patukat ja pasta eivät
enää uponneet. Geelien, urheilujuoman ja Red Bullin voimalla runtattiin
siis viimeiset kymmenen kierrosta. Kokonaiskulutus oli noin 19 geeliä, 8
energiapatukkaa, 2 pientä pastasettiä, 10l urheilujuomaa, 1 banaani, 2
lämminkuppia, 2 Red Bullia, sipsejä, karkkeja, kaakaota ja
korvapuusteja. Yllättävän paljon sitä pieni ihminen kuluttaa, kun vähän
huhkii.

Kisapaikalle tuli saavuttua noin klo 15, joten aikaa oli vielä sopivasti
huoltopisteen rakentamiseen. Starttiaika eli klo 19 tuli kuitenkin
yllättävän nopeasti vastaan, joten viivalle hypättiin ilman suurempia
tutustumislenkkejä ja lämmittelyjä. Rata oli tosin tuttu jo vanhoilta
osiltaan ja tarkoitus oli aloittaa rennosti ajelemalla. Perinteisesti
kuitenkin tuli lähdettyä täysiä ja ekalla kierroksella meinasi pari
uutta mutkaa mennä pitkäksi. Homma rupesi kuitenkin rauhoittumaan aika
nopeasti, kun lähtöhurmos laantui. Kolme ekaa kierrosta meni ilman
valoja vaikka kolmannella piti ajaa paikoitellen jo korvakuulolta
tasapainoon ja tuuriin luottaen. Uusien valojen kanssa pimeä ajo sujui
hymyssä suin, mutta kyllä sitä valkenemista rupesi jo odottamaan aamu
viiden aikoihin kylmässä kelissä. Puoli seiskalta totesin, että nyt
riitti lamppuajelut ja siiryin pesulle sekä vaihtamaan vaatteita. Huolto
auttoi kummasti ja meno sujui sen jälkeen taas hyvin.

Tuskallisimmat tilanteet tulivat vastaan kahdenkymmenen kierroksen
huitteilla, kun kädet alkoivat kipeytyä tangon vääntämiseen.
Nousukahvoilla pystyi ajamaan kivuitta, mutta koska rata oli paikoin
myös tekninen niin jarruja ja vaihteita piti käyttää säännöllisesti.
Buranan avustuksella päästiin kuitenkin uuteen nousuun ja vauhti saatiin
pidettyä vakiona. Sijoitusten osalta oli kisa ollut tasaista alusta
alkaen. Jäin kolmanneksi heti startissa. Veikkolainen joutui
keskeyttämään viiden kierroksen jälkeen eli nousin siinä vaiheessa
toiseksi. Ero kärkeen oli noin 5-40 minuuttia aina kierroksella 24 asti
jolloin vihdoin tavoitin Ilkka Sillankorvan. Henkisesti olin päättänyt
lopettaa kierrokselle 25, jos kärkimiestä ei tuohon mennessä olisi saatu
kiinni. Kärkipaikan anastus antoi kuitenkin lisää voimia ja lisää
pyöräilyä oli siis tiedossa. Kierrokset 25-29 tuli ajettua niin kovaa
kuin pystyi. Vauhti oli tosin jo hiipunut ennätysajoista, mutta
kakkosmies jäi kuitenkin vähä vähältä kauemmas taakse. Kierroksella 30
sain huollosta tiedon, että kilpakumppani oli pitänyt pidemmän tauon eli
nyt oli eroa jo kierroksen verran. Ilkka ei lähtenyt enää uudelle
kierrokselle eli kisa päättyi klo 17.04 ja näin kärkisijat oli jaettu
vaikka ajoaikaa oli vielä pari tuntia jäljellä. Kiitoksia Ilkalle vielä
hyvästä vastuksesta!

Henkisesti kisa oli erityisen rankka, koska mielialat vaihtelivat pitkän
kisan aikana syömisen, kelien ja jaksamisen mukaan. Fyysisesti jalat
olivat hyvässä kunnossa kisan jälkeen, kun taas kädet olivat melko
lailla loppu. Suurimmilta satulan hiertymiltäkin vältyttiin hyvällä
satulalla ja valkovaseliinilla. Kalustopuoli kesti yllättävän hyvin,
joten huoltomiehet pääsivät ainoastaan säätämään valojen kanssa ja
putsailemaan iskareita. Maanantaina kevyt sähly ja työmatkapyöräily
sujuivat myös ongelmitta eli suurimmalta jumilta vältyttiin kokonaan.

Dataa mittarista:\
Matka: 278,32km (todellisuudessa varmaan noin 255km)\
Keskinopeus: 14,4km/h\
Max nopeus: 42,9km (reitillä oli pari hyvää mäkeä)\
Ajoaika: 19h 11min

Tulokset löytyy
[Kangasala24h:n](http://www.kangasala24h.fi/view.php?menuId=181&lang=fi)sivuilta.

Pihvi alias Petri Lindström

<div class="image-gallery">

-   [![](/Media/Default/ImageGalleries/kangasala-24h-2008/Thumbnails/Kangasala24h2008%20001.jpg)](/Media/Default/ImageGalleries/kangasala-24h-2008/Kangasala24h2008%20001.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20006.jpg)](/Media/Default/ImageGalleries/kangasala-24h-2008/Kangasala24h2008%20006.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20008.jpg)](/Media/Default/ImageGalleries/kangasala-24h-2008/Kangasala24h2008%20008.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20010.jpg)](/Media/Default/ImageGalleries/kangasala-24h-2008/Kangasala24h2008%20010.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20018.jpg)](/Media/Default/ImageGalleries/kangasala-24h-2008/Kangasala24h2008%20018.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20023.jpg)](/Media/Default/ImageGalleries/kangasala-24h-2008/Kangasala24h2008%20023.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20027.jpg)](/Media/Default/ImageGalleries/kangasala-24h-2008/Kangasala24h2008%20027.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20028.jpg)](/Media/Default/ImageGalleries/kangasala-24h-2008/Kangasala24h2008%20028.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20033.jpg)](/Media/Default/ImageGalleries/kangasala-24h-2008/Kangasala24h2008%20033.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20038.jpg)](/Media/Default/ImageGalleries/kangasala-24h-2008/Kangasala24h2008%20038.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20039.jpg)](/Media/Default/ImageGalleries/kangasala-24h-2008/Kangasala24h2008%20039.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20041.jpg)](/Media/Default/ImageGalleries/kangasala-24h-2008/Kangasala24h2008%20041.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20061.jpg)](/Media/Default/ImageGalleries/kangasala-24h-2008/Kangasala24h2008%20061.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20065.jpg)](/Media/Default/ImageGalleries/kangasala-24h-2008/Kangasala24h2008%20065.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20068.jpg)](/Media/Default/ImageGalleries/kangasala-24h-2008/Kangasala24h2008%20068.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20069.jpg)](/Media/Default/ImageGalleries/kangasala-24h-2008/Kangasala24h2008%20069.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20072.jpg)](/Media/Default/ImageGalleries/kangasala-24h-2008/Kangasala24h2008%20072.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20076.jpg)](/Media/Default/ImageGalleries/kangasala-24h-2008/Kangasala24h2008%20076.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20081.jpg)](/Media/Default/ImageGalleries/kangasala-24h-2008/Kangasala24h2008%20081.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20090.jpg)](/Media/Default/ImageGalleries/kangasala-24h-2008/Kangasala24h2008%20090.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20100.jpg)](/Media/Default/ImageGalleries/kangasala-24h-2008/Kangasala24h2008%20100.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20105.jpg)](/Media/Default/ImageGalleries/kangasala-24h-2008/Kangasala24h2008%20105.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20111.jpg)](/Media/Default/ImageGalleries/kangasala-24h-2008/Kangasala24h2008%20111.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20137.jpg)](/Media/Default/ImageGalleries/kangasala-24h-2008/Kangasala24h2008%20137.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20143.jpg)](/Media/Default/ImageGalleries/kangasala-24h-2008/Kangasala24h2008%20143.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20148.jpg)](/Media/Default/ImageGalleries/kangasala-24h-2008/Kangasala24h2008%20148.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20171.jpg)](/Media/Default/ImageGalleries/kangasala-24h-2008/Kangasala24h2008%20171.jpg)
-   [![](/Media/Default/ImageGalleries/kangasala-24h-2008/Thumbnails/Kangasala24h2008%20180.jpg)](/Media/Default/ImageGalleries/kangasala-24h-2008/Kangasala24h2008%20180.jpg)

</div>
