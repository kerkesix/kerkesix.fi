---
layout: article 
title: "Kaukopartiohiihto 4.3.2005" 
categories: 
tags: [hiihto]
toc: false 
comments: true 
ads: false 
---

Kaukopartiohiihto houkutteli jälleen Salpausselälle väkeä ympäri Suomen.
Myös Kerkesix ry:n edustajat kunnioittivat tapahtumaa läsnäolollaan.
Ohessa hiihtäjien tunnelmia matkalta:

#### 150

"Lähdettiin pe aamupäivästä klo 10.30 Utista ja hiihdeltiin Pajulahteen,
jossa oltiin 20.30. Siellä sitten keiteltiin ja rupateltiin ja
yritettiin nukkua. Nukkumisesta ei kyllä tuullut mitään, kun oli niin
paljon häiriötekijöitä. Ilmastointi pauhas, valot oli päällä jne. No
pienen huilin jälkeen ruvettiin kolmen aikaan laittamaan kamoja kasaan
ja lähdettiin taas neljältä hiihtelemään lamppujen valossa.
Alkuryteikössä menin muutaman kerran nurin niillä SA-intin teettämillä
Peltosen erikoisuuksilla. Huoltoasema Matkakeitaalla syötiin sitten
aamiainen.. munaa, pekonia, lihapullia, nakkeja siis kaikkea sitä
hiilihydraattipitoista, joita pitkällä suorituksella kuuluukin syödä ;)
Sitten yli tunnin tauon jälkeen jatkettiin taas matkaa, loppu sujui ihan
hyvin, aurinko paistoi ja suksi luisti. Aina kun Utti tuli lähemmäksi
meidän vauhti kiihtyi selvästi. Lopussa mentiinkin jo tasatyöntöä ja
yritettiin jotain loppukirin poikasta. Pidettiin kuitenkin porukka
kasassa ja saavuttiin Tyrriin klo 14.00. Matkaa kertyi siis yhteensä
150km ja hiihtoaika molempiin suuntiin oli 10 tuntia. Kaiken kaikkiaan
reissu oli onnistunut ja erittäin hauska tapahtuma. Näin jälkeenpäin ei
ole lihaskipuja tai muuta suurempia vaivojakaan."

#### 75

"Oltiin lauantaiaamuna Utissa ja päästiin lähtemään 09.35. Ilma oli
mahtava ja aamulla oli jotain kymmenen astetta pakkasta. Sukset luisti
hyvin ja pitoakin löytyi tarpeeksi. Eka tauko pidettiin Paaskosken
majalla, jossa oli lämmintä mehua ja hieno koskimaisema. Siitä
jatkettiin Jokelan läpi kohti Kuusankoskea ja aurinko rupesi
lämmittämään kunnolla ja meinas tulla hiki. Ruskovillat oli vähän liikaa
alla. Pidettiin pieni tauko, jotta saatiin vaihdettua vähän kevyempää
päälle. Sitten hiihdeltiin se kiva ylämäki-alamäkiosuus Anhavaan, jonka
aikana suurin osa Pajulahdesta lähteneistä hiihtäjistä tuli vastaan.
Jostain syystä suksi ei oikein luistanut ja alamäissäkin piti lykkiä,
että vauhti ois riittänyt alas asti. Anhavalla oli kanssa jonkun verran
porukkaa, mutta sen jälkeen saatiinkin hiihdellä sitten aika rauhassa.
Muutamia yksittäisiä hiihtäjiä tuli silloin tällöin vastaan.

Matka Anhavalta Kausalan kautta Matkakeitaalle meni aika nopeesti
mahtavan kelin ja hyvän luiston ansiosta. Aurinko laski just kun
päästiin Matkakeitaalle, jossa pidettiin vajaan tunnin tauko.
Sämpylöitten jälkeen lähettiin taas liikenteeseen ja oli jo pimeää.
Auringon laskettua lämpötila laski aika paljon ja oli luultavasti jotain
vajaa -20c. Loppumatka meni aika hyvin tähtitaivasta ja revontulia
ihaillen ja oltiin Pajulahdessa vähän ennen puoltayötä. Hiihdeltiin aika
rauhassa, eikä pidetty mitään hirveetä kiirettä tauoilla, joten sen
takia meni taas aika myöhäiseksi. Se oli kyllä taas yhtä pitkä se vika
parin kilsan järvipätkä, kuin muistin. Pajulahti ei meinannu lähestyä
millään vaikka kuinka hiihti."

<div class="th-grid image-gallery" markdown="1">

-   [![](/images/kaukopartiohiihto-2005/Thumbnails/vaelluskaukopartio2005_01b.jpg)](/images/kaukopartiohiihto-2005/vaelluskaukopartio2005_01b.jpg)
-   [![](/images/kaukopartiohiihto-2005/Thumbnails/vaelluskaukopartio2005_02b.jpg)](/images/kaukopartiohiihto-2005/vaelluskaukopartio2005_02b.jpg)
-   [![](/images/kaukopartiohiihto-2005/Thumbnails/vaelluskaukopartio2005_03b.jpg)](/images/kaukopartiohiihto-2005/vaelluskaukopartio2005_03b.jpg)
-   [![](/images/kaukopartiohiihto-2005/Thumbnails/vaelluskaukopartio2005_04b.jpg)](/images/kaukopartiohiihto-2005/vaelluskaukopartio2005_04b.jpg)

</div>
