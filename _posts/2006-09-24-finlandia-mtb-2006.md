---
layout: article 
title: "Finlandia MTB 2006" 
categories: 
tags: [pyöräily]
toc: false 
comments: true 
ads: false 
---

Messilään kaarrettiin klo 10. Aikaa piti olla hyvin mutta säätöihin ja
vaatteiden vaihtoon meni 40 minsaa ja viivalle piti mennä klo 10.45,
joten lämmittelyt jäi vähiin. Noo, oli sentään lämmin päivä.

Ensimmäinen 5 kilometriä oli melkoista ruuhka-ajelua. Homma rauhoittui
kuitenkin melko nopeasti muutaman reippaan ylämäen jälkeen, kun porukka
levittäytyi metsään. 15 kilsan kohdalla oli pieniä teknisiä vaikeuksia
kaluston kanssa, mutta siitäkin selvittiin ja matkaa päästiin jatkamaan.

Ensimmäinen kierros (35km) tuli polkaistua noin 2.15 aikaan ja olo oli
vielä kohtuu reipas. Toisen kierroksen alun tiukat ylämäet ja sen
jälkeinen tasainen osuus sujuivat hyvin, mutta Tiirismaan nousut
pakottivat kuitenkin miehen aina välillä taluttelemaan. Ohitustilasto
meni aikalailla tasan viimeisellä kierroksella, joten totaalista
hyytymistä ei tullut muihin kisaajiin nähden. Eepon voittoajalle (2.46)
tuli tosin hävittyä noin pari tuntia, joten täytyy varmaan treenata
lisää.

Kisajärjestäjät olivat kelin lisäksi onnistuneet myös huollossa joka
toimi matkalla ja maalissa hyvin.


