---
layout: article
title: "Ulkoilukohteena majakat"
categories:
tags: [ulkoilukohteet, saaristo]
toc: false
comments: true
image:
  feature: ulkoilukohteena-majakat/bengtskar2.jpg
---

[![](/images/ulkoilukohteena-majakat/marjaniemi2.jpg)](/images/ulkoilukohteena-majakat/marjaniemi2.jpg)Majakat
ovat arvoituksellisuudessaan kiehtoneet ihmisten mieltä aina. Valtavan
infrastruktuurin näkeminen keskellä aavaa merta tai öisessä horisontissa
vilkkuva valo saa mielikuvituksen liikkeelle. Majakoihin liittyy
romantiikkaa ja historiaa, milloin ne ovat päätoimintansa ohella olleet
tulenjohto- tai rannikkovalvonta-asemina ja osana suomalaista
sotahistoriaa. Bengtskärin taistelu kesällä 1941 jätti jälkensä
majakalle kranaatin sirpaleina hirsissä ja iskeminä graniitissa.
Jääkärit tulivat Orrengrundin tunnusmajakan kautta Saksasta suomeen
1918\. Ja kuinka usein ne ovatkaan inspiroineet kirjailijoita ja
käsikirjoittajia tarinoihin. Raid tappeli Porkkalan Kallbådan majakalla.
Porvoon Pellingin saaristossa Klovaharunissa elämänsä viettänyt Tove
Jansson käytti viereistä Glosholmin majakkaa ja sen kartiokattoa
muumitalon esikuvana. Ja kirjassaan _Muumipappa ja meri_ muumiperhe asui
jännittävällä majakkasaarella, josta vaikutteet ovat tulleet toisesta
naapurisaaresta Kummelskäristä.

Vaikeina pidetyt kulkuyhteydet kaukaisille valoille ovat kuitenkin
estäneet monen kiinnostuneen pääsyn paikanpäälle ja näin onkin tyydytty
ihailemaan majakoita kirjoista, artikkeleista ja dokumenttiohjelmista.

[![](/images/ulkoilukohteena-majakat/market2.jpg)](/images/ulkoilukohteena-majakat/market2.jpg)Mutta
jos hiukankaan näkee vaivaa, monet majakat ovat hyvinkin
saavutettavissa. Oma vene ei ole välttämättömyys vaan perille voi päästä
niin yhteysaluksilla, meloen tai yllättävää kyllä myös autolla.
Retkikohteena majakat tarjoavat karun luonnon karulla kallioluodolla tai
vaihtoehtoisesti tunnelmallisessa kalastajakylässä. Voit nähdä hylkeitä,
kalastaa tai bongata lintuja, sillä merikotkat, pikkulokit, merikihut
tai ruokit eivät perus-eteläsuomalaisessa mäntymetsässä kovin usein tule
vastaan. Miljöö, joka inspiroi valokuvaukseen, rauhoittumiseen tai ihan
vaan oman elämänsä pohdintaan on olemassa saaristossa.

[![](/images/ulkoilukohteena-majakat/salskar2b.jpg)](/images/ulkoilukohteena-majakat/salskar2b.jpg)Seuraavassa
on esitelty muutamia majakoita, joissa on tullut viime aikoina käytyä.
Majakoilla on pääsääntöisesti hyvät kotisivut ja niiden historia on
kirjallisuudessa niin hyvin dokumentoitu, että olen jättänyt majakoiden
toiminnan ja historian esittelyn vähemmälle ja sen sijaan kertonut
lyhyesti mitä majakoilla on nähtävää ja miten sinne pääsee. Jos
artikkeli herättää lisää kiinnostusta, ottakaa yhteyttä
(tero.t.koski@gmail.com). Lisää saaristo- ja majakka-aiheisia
valokuviani on nähtävissä osoitteessa
<http://www.flickr.com/photos/8699611@N05/sets/>.



## Isokari – Enskär

Isokarin majakka Uudenkaupungin edustalla sijaitsee metsäisellä
Isonkarin (ruots. Enskär) saarella. Samalla saarella toimii
luotsilaitos. Majakalle pääsee helposti Uudestakaupungista
yhteysaluksella. Matka kestää noin tunnin. Saaren suuren pinta-alan
ansiosta siellä saa ajan helposti vierähtämään. Kalliorannat,
hiekkarannat, lehdot, niityt ja majakkamiljöö ympärysrakennuksineen
tarjoaa vierailleen vaihtelevan kokemuksen ja punkkien ja käärmeiden
vältteleminen on myös ohjelmanumero sinänsä. Saarella toimii kahvila ja
bed&breakfast jos ei halua virittää omaa telttaa rannalle.

[![](/images/ulkoilukohteena-majakat/isokari2.jpg)](/images/ulkoilukohteena-majakat/isokari2.jpg)



## Bengtskär

Bengtskärin majakka on Pohjoismaiden korkein majakka ja sijaitsee
Hiittisten saaristossa. Nykyään majakalla toimii hotelli ja kesäkautena
saarella vierailee jopa toistasataa turistiä päivittäin. Kuljetukset
saarelle lähtevät Kemiön eteläkärjestä Kasnäsistä sekä Hangosta. Jos
saarelle haluaa meloa, Kasnäsin suunta on suojaisampi. Huomioitavaa on
että telttailu saarella ei ole sallittua. Majakalla on värikäs historia.
Kuuluisaksi sen on tehnyt kiivas taistelu jatkosodan alussa
1941. Kranaatinsirpaleiden iskemät ovat edelleen nähtävissä kallioissa,
rapuissa ja seinissä. Majakalla on hyvät
kotisivut [www.bengtskar.fi](http://www.bengtskar.fi/) joista saa lisää
tietoa kuljetuksista, hinnoista ja majoituksista.

[![](/images/ulkoilukohteena-majakat/bengtskar1.jpg)](/images/ulkoilukohteena-majakat/bengtskar1.jpg) 
 [![](/images/ulkoilukohteena-majakat/bengtskar2.jpg)](/images/ulkoilukohteena-majakat/bengtskar2.jpg)



## Märket

[![](/images/ulkoilukohteena-majakat/market1.jpg)](/images/ulkoilukohteena-majakat/market1.jpg)Märketin
majakka Ahvenanmaan länsipuolella avautui turisteille vuonna 2007, kun
Suomen Majakkaseura ry. vuokrasi rapistuneen majakan tarkoituksenaan
kunnostaa se. Saaren tekee mielenkiintoiseksi se, että Suomen ja Ruotsin
raja halkaisee saaren. Majakkaseuran kanssa kuljetuksia on järjestänyt
muutama venekuljettaja Eckeröstä. Kesällä 2007 saarella on ollut lähes
tauotta 2- henkinen miehitys majakkaseuralaisia, jotka kahvinkeiton ja
opastuksen ohella kunnostavat majakan pahoin ajan vaurioittamia
sisätiloja. Saarella näkee erittäin usein hylkeitä. Saarelle
järjestetään päiväretkiä yleensä kesälauantaisin, mutta meren
arvaamattomuus saattaa estää venematkan tai pääsyn saarelle. Mutta jos
näin kävisikin, Ahvenanmaalla on paljon muuta nähtävää ja loistavaa
saaristoa melomiselle. Lisätietoa Märketin kunnostuksesta ja
retkistä[www.majakkaseura.fi](http://www.majakkaseura.fi/) sekä
kuljetuksista veneenkuljettaja Bengt Granbergiltä (på svenska 0457 313
5345).



## Marjaniemi

[![](/images/ulkoilukohteena-majakat/marjaniemi1.jpg)](/images/ulkoilukohteena-majakat/marjaniemi1.jpg)Marjaniemen
majakka sijaitsee Oulun kupeessa yhteysaluksen päässä Hailuodossa.
Marjaniemessä on luotsilaitos, maatilamajoitusta sekä tunnelmallinen
kalastajakylä. Majakalle pääsee omalla autolla. Retkeen kannattaa
yhdistää viikonloppuretki Hailuodon vaelluspoluilla, jotka kulkevat
hiekkarannoilta saaren sisäosien lammille ja autiotupiin.



## Sälskär

[![](/images/ulkoilukohteena-majakat/salskar1.jpg)](/images/ulkoilukohteena-majakat/salskar1.jpg)Sälskärin
majakka sijaitsee Ahvenanmaan luoteisosassa. Kuljetukset majakalle
lähtevät kesä-keskiviikkoisin Hammarlandista. Säävaraus pitää huomioida,
kuten tavallista, kun kyseessä on ulkomerellä sijaitseva majakka.
Luotoja Ahvenanmaan ja Sälskärin välillä on siten, etten näkisi
melontaakaan missään nimessä huonona vaihtoehtona. Saarella on
autiotupana toimiva vanha majakanvartijan mökki ja muutama vanha
varastorakennus. Naapuriluodolle on haudattu 1700- luvun puolivälissä
haaksirikkoutuneen sota-aluksen ruumiita. Luut ovat edelleen nähtävissä,
kun katsoo valetun hautakammion luukusta sisään. Saarella asuu
tuhansittain lunnin sukuisia ruokkeja. Matkaa kannattaa tiedustella
lauttakuski Jan-Anders Hägeriltä på svenska (tel. 0400 229 149).



## Söderskär

Söderskär ei enää loista. Valo on sammutettu 1989. Majakka toimii
nykyään matkakohteena saaren siirryttyä yksityisomistukseen muutama
vuosi sitten. Majakka sijaitsee Porvoon saaristossa, noin 17 km Sipoon
Kalkkirannasta etelään Pirttisaaren etelä puolella. Kylmänä talvena
saareelle voi hiihtää. Pirttisaaren ympärivuotisen asumisen johdosta
Kalkkirannasta lähtee luisteluhiihtokelpoinen ura etapin puoleen väliin.
Matka taittuu siten joutuisasti mutta lumipyryihin ja nolla-näkyvyyteen
on varauduttava. Kesällä reitti on melottavissa kokeneille. Kesäaikana
lintujen rauhoitusaika rajoittaa saarella liikkumista tai jopa kieltaa
sen kokonaan. Saarella toimii Helsingin Yliopiston Riista- ja
Kalatalouden tutkimuslaitos, jonka henkilöstö valvoo maihinnousukieltoa.
1.8. alkaen majakkasaarella saa kulkea laiturilta majakan luo ja 15.8.
alkaen myös ympäryssaarilla liikkuminen on sallittua. Katso majakan
kotisivut [www.soderskar.fi](http://www.soderskar.fi/).

[![](/images/ulkoilukohteena-majakat/soderskar1.jpg)](/images/ulkoilukohteena-majakat/soderskar1.jpg) 
 [![](/images/ulkoilukohteena-majakat/soderskar2.jpg)](/images/ulkoilukohteena-majakat/soderskar2.jpg)



# Gustafsvärn

Gustafsvärnin majakka sijaitsee aivan Hangon kaupungin edustalla.
Majakkaseura on vuokrannut saaren metsähallitukselta mutta saari on
avoin kaikille. Hangosta pääsee yhteysaluksella tai meloen noin 3 km.
Majakkaseura kunnostaa parhaillaan talkoovoimin sumusireenin hoitajan
taloa, eli saarella voi välillä olla ”ruuhkaa”. Majakka itse on
rakennettu uusiksi 1950- luvulla, mutta majakan huippu on vanha, alun
perin talon katolla olleesta majakasta.  Saari liittyy Ruotsin vallan
aikaiseen merilinnoittamiseen, siellä on jäljellä linnoitus, kuten
Suomenlinnassa tai Loviisan Svartholmassa. Krimin sodan aikana
ranskalais-englantilainen laivasto lähestyi saarta ja linnoitusta
hallinneet venäläiset pakenivat saarelta ja räjäyttivät mennessään
suuren osan muuria.

[![](/images/ulkoilukohteena-majakat/gustafsvarn1.jpg)](/images/ulkoilukohteena-majakat/gustafsvarn1.jpg) 
 [![](/images/ulkoilukohteena-majakat/gustafsvarn2.jpg)](/images/ulkoilukohteena-majakat/gustafsvarn2.jpg)



# Jussarö

[![](/images/ulkoilukohteena-majakat/jussaro1.jpg)](/images/ulkoilukohteena-majakat/jussaro1.jpg)Jussärön
majakka Tammisaaren saaristossa on hyvä hiihtokohde talvella. Autolla
kannattaa ajaa Baggön kylään rannalle, josta on noin 12 km
hiihtoetäisyys Jussarön majakalle. Oman mausteensa meren jäällä
hiihtämiselle saattaa antaa lumipyry, jolloin kompassisuunnan pitäminen
tai GPS:n käyttö alkaa olla jo perusteltua.  Alkuperäinen majakka on
tuhoutunut ja uusi majakka rakennettiin 1920- luvulla Jussärön saaresta
4 km lounaaseen sijaitsevalle Sundharun nimiselle luodolle.



# Punkit saaristossa

Majakkamatkailijan on syytä varo punkkeja. Suurimmillaan 3,5 mm pitkä
punkki on äärimmäisen vaikea nähdä vaatteissa tai iholla.
Ahvenanmaalaiset punkit kantavat usein äärimmäisen kettumaista
borrelia-bakteeria. Punkin puremaan kannattaa suhtautua vakavuudella, ja
harkita antibioottikuuria vaikkei sitä kuuluisaa punaista rengasta
puremakohtaan tulisikaan. Hoitamaton purema voi aiheuttaa reuman
kaltaisia pitkäkestoisia oireita, silmätulehduksia, aivokalvon- ja
selkäydintulehduksia, eli siis ihan sopivasti extremeä, mutta ikävä
kyllä siihen epämiellyttävämpään suuntaan. Keskustele pätevän lääkärin
kanssa!

[![](/images/ulkoilukohteena-majakat/punkki1.jpg)](/images/ulkoilukohteena-majakat/punkki1.jpg) 
 [![](/images/ulkoilukohteena-majakat/punkki2.jpg)](/images/ulkoilukohteena-majakat/punkki2.jpg)
