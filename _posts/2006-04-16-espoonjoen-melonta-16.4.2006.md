--- 
layout: article 
title: "Espoonjoen melonta 16.4.2006" 
categories: 
modified: 2006-04-11 
tags: [melonta]
toc: false 
comments: true 
ads: false 
--- 

[Espoonjoki](http://koti.mbnet.fi/ugo/espoonkuvat/joki.html) on
houkuttanut melomaan jo usean vuoden ajan, ja joka vuosi on ollut joku
säälittävä syy, miksi melonta on jäänyt tekemättä. Tällä kertaa 11.
käsky: "Älä selitä", muistettiin hyvin ja melonta saatiin suoritettua.

Reitillisesti tavoitteena oli meloa Espoonjoki. Tähän samaan settiin
yhdistettiin vielä Kvarnbyån<span class="Apple-style-span"
style="font-size: 8px;"> </span>ja Glimsjoki, jolloin melontamatkaksi
saatiin yhtenäinen jokiosuus Pitkäjärvestä merelle. Tällä tavalla
melontareissulle saatiin myöskin pituutta koko päiväksi. Kvarnbyån oli
mutkittelevaa ja viehättävää metsämaastoa ja Glimsjoki tarjosi
lehtipuiden reunustamia peltoja ja kosteikkoja.

Lähtöpaikka sijaitsi [Espoon
pitkäjärven](http://www.nic.fi/~goz/espoonjarvet/pitk.htm)
lounaispäässä, josta Kvarnbyån alkaa virrata. Heti alkuun meloimme läpi
[Träskändan
kartanon](http://fi.wikipedia.org/wiki/Tr%C3%A4sk%C3%A4ndan_kartano) puiston.
Jo puiston alueella saimme esimakua siitä nöyryydestä jota meidän
jatkossakin tulisi noudattaa, sillä joen yli oli kaatunut useita puita,
joiden alittamisen yhteydessä ei voinut edetä ryhdikkäästi vaan pienehkö
kumarrus oli paikallaan. Aina ei nöyryyskään auttanut vaan kanootin piti
antaa luikahtaa puunrungon alitse ja melojan täytyi nousta ja kiivetä
rungon yli.

Alkuvaiheessa erään rungonohitusoperaation yhteydessä suoritettiin
kanootin loppuvakaustesti, jonka perusteella havaittiin, että kyseisen
kanootin ominaisuudet poikkesivat hieman odotusarvosta. Lopputuloksena
oli siis lyhyt uinti. Tässä yhteydessä joen syvyydeksi todettiin noin
160 cm.

Melonta kuitenkin jatkui pienistä vastoinkäymisistä huolimatta ja tahti
olikin rauhallisen reipas. Virta oli koko yläjuoksun ajan kohtalaisen
voimakas, joten matka eteni kiitettävästi virran auttaessa
eteenpäinmenoa. Ingaksen kohdalla virta kiihtyy ja etenkin näillä
vesimäärillä paikalle muodostuu koski, johon kannattanee tulla
tutustumaan uudestaan kun on paremmin aikaa jäädä pelmuamaan... Passe
oli matkalla koskikajakilla, joten hän saattoi laskea kosken
onnistuneesti. Koskimelonnan tiimellyksessä Passen onnistui päästä myös
kevään ensimmäiseen surffiin.

Me muut kuitenkin kävelimme inkkareiden kanssa tuon vesiosuuden ohi.
Kannettavaa tulikin noin 700 metriä, jonka jälkeen pääsimme hetkeksi
taas melomaan, kunnes parin sadan metrin jälkeen uusi koski vielä
kohtalaisella jäällä esti hetkeksi matkan jatkon meloen. Passe suoritti
jälleen koskimelontaa ja juuri ennen pudotusta huusi: "Mahtuuko siitä?"
Vastaus selvisi nopeasti. Pulkka kiinni kivien ja jäiden väliin,
kiepsahdus ja uintireissu...

Samoissa tohinoissa siirryimme kolmen inkkarin kaksi päällä mallista
kahden inkkarin kolme päällä toimintaan. Yksi pulkka sai levätä
loppumatkan, vesi kun ei päättänyt pysyä kanootin ulkopuolella kuten
alunperin oli sovittu...

Jorvin kohdalla Kvarnbyån muuttuu Glimsjoeksi ja pahimmat hidasteet
olivat takana, vesi alkoi olla tasaisempaa. Maisema vaihtui metsäisestä
agraariseksi peltomaisemaksi ja etenkin Jorvin kohdalla joen vartta
reunustivat lehtipuut. Tässä vaiheessa myös ujo aurinko kehtasi tulla
esiin pilvien takaa. Lähestyttäessä Turun moottoritietä ja Kirkkojärveä
maisema oli matalaa pajukkoa ja kosteikkoa.

Nyt kun virallisesti pääsimme käsiksi Espoonjokeen, myös matkan alkoi
edetä reippaammin. Joki oli jo selvästi leveämpi kuin alkumatkasta ja
puita ei enää ollut kaatuneena joen yli. Koko matkan ajan oli
vesilintuja näkynyt paljon, mutta tässä vaiheessa telkkiä ja heinäsorsia
sai ihailla koko ajan.

Melontaosuus kirkon luota Kauklahteen oli helpohkoa, etenkin alun
kommellusten jälkeen. Kuitenkin matka alkoi painaa tässä vaiheessa,
joten paikka nimeltä Perillä alkoi ilmoitella itsestään ajatuksissa.
Kauklahdessa löytyi seuraava merkittävä virtapaikka, joka toimi
mukavasti näin korkean veden aikaan. Pulkka liikkeelle ja vauhtia lisää.
Tämän jälkeen olikin enää hetken matkaa jäljellä. Tasainen vesi virtasi
ja kuljetti hiljalleen melovia kanootteja eteenpäin kohti merta.
Espoonlahti oli vielä jäässä, joten lopetimme melontaseikkailumme Mankin
maastoon.

Reitti oli mielenkiintoinen ja ehdottomasti melomisen arvoinen. Vaikka
alussa olikin haasteita liittyen puunrunkoihin ja kivikkoisiin
koskiosuuksiin, toi Kvarnbyån ja Glimsjoki oivallista vaihtelua päivän
ohjelmaan niin maisemallisesti, kuin toiminnallisestikin.

Kerkesix melontakausi 2006 on avattu.

<div class="image-gallery">

-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_01b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_01b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_02b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_02b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_03b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_03b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_04b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_04b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_05b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_05b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_06b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_06b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_07b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_07b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_08b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_08b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_09b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_09b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_10b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_10b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_11b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_11b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_12b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_12b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_13b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_13b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_14b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_14b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_15b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_15b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_16b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_16b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_17b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_17b.jpg)
-   [![](/Media/Default/ImageGalleries/espoonjoen-melonta-16.4.2006/Thumbnails/melontaespoonjoki20060416_18b.jpg)](/Media/Default/ImageGalleries/espoonjoen-melonta-16.4.2006/melontaespoonjoki20060416_18b.jpg)

</div>
