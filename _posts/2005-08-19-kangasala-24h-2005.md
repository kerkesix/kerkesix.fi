---
layout: article 
title: "Kangasala 24H 19.-20.8.2005" 
categories: 
tags: [pyöräily,kangasala24h]
toc: false 
comments: true 
ads: false 
---

[Kangasala 24H](http://kangasala24h.fi/) houkutteli aurinkoiselle
Kangasalalle useita maastopyöräilystä kiinnostuneita harrastajia
joukossaan myös Kerkesix ry:n iskuosaston. Joukkueemme osallistui
kuntosarjaan tavoitteena viettää oivallinen vuorokausi pyöräin päällä
ulkoillen. Kokemuksia karttuikin hyvin ja tapahtumasta jäi hyvä maku
suuhun. Tähän vaikutti myös sää, joka oli lähes optimaalinen.
Pilvettömällä taivaalla tähdet ja kuu sekä päiväsaikaan aurinko antoivat
oman pikantin lisämausteensa tunnelmaan.

Tapahtumassa on tarkoitus ajaa niin monta kertaa 7 kilometrin
[rataa](http://kangasala24h.fi/view.php?u1=2&u2=2&) ympäri kuin vaan
vuorokauden aikana ehtii. Rata oli hyvin suunniteltu ja sisälsi
monenlaista maastoa. Pohja oli usein varsin haastavaa juurien ja kivien
muodossa ja alueen mäet oli hyötykäytetty erittäin tehokkaasti reittiä
suunniteltaessa. Joukkueiden vahvuus kilpasarjassa oli kuusi henkeä,
mutta kuntosarjassa osallistujia joukkueessa sai olla jopa 24 henkilöä.
Joukkue Kerkesix lähti matkaan kahdeksalla pyörähtäjällä. Joukkueen
kilpailijoista sai radalla olla vain yksi kerrallaan, sen sijaan kuinka
monta kierrosta ajaa yhtä mittaan oli täysin jokaisen itsensä (tai
joukkueen) päätös.

"Hyvissä ajoin" ennen lähtöä päätettiin järjestys jolla lähdettiin
liikkeelle. Perustava ajatus oli myös, että ainakin aluksi jokainen
pyöräilee vain yhden kierroksen kerrallaan, jolloin mahdollisimman moni
ehtii tutustua rataan valoisalla. Kolme ensimmäistä kertaa edettiinkin
tämän suunnitelman mukaisesti, jokaisen suorittaessa kierroksen
kerrallaan. Neljännellä kerralla alkoivat jo tuplasuoritukset ja
lepotauot, jonka jälkeen järjestyksen annettiin elää tilanteen mukaan.

Iltsu sai vaativan tehtävän toimia viestin aloittajana. Toisena vielä
valoisalle radalle lähti Pete L., jota seurasivat järjestyksessä Minna,
Pete S. ja Emmi. Tässä vaiheessa alkoi ilta jo hämärtyä ja Ninnun
ollessa kierroksellaan yö laskeutui maaston ylle. Arde ja Jappe pääsivät
tutustumaan rataan ensimmäisen kerran vasta pimeällä, jolloin maisemia
ei tarvinnut liiemmälti ihailla. Toki yöosuuksia riitti kaikille, joten
kukaan ei jäänyt ilman tätä kokemusta. Toisella kierroksella pääsivät
kaikki joukkueemme polkijat viimeistään tutustumaan öiseen
pyöräreittiin. Yölläkin matka sujui pääsääntöisesti mainiosti, sillä
pyörään ja kypärään kiinnitetyt lamput valaisivat metsää riittävästi
mahdollistaen ajamisen. Kierrosnopeudet eivät radikaalisti muuttuneet
päivän ja yön välillä. Tämä kertonee jotain radan haastavuudesta.
Lamppuja oli käytössä monia erilaisia ja tapahtumaan saapumasta estynyt
Apo oli hankkinut uuden halogeenivalaisimen. Ja perinteisen In
Summa -meiningin mukaisesti lamppu otettiin valoakin nopeammin
koekäyttöön. Yhdellä akulla ehdittiin edetä jo useita kierroksia, kunnes
kesken Emmin yöosuuden testilampusta loppui virta. Lamppu itsessään oli
kyllä varsin toimiva.

Radan kiertämiseen kului joukkueeltamme aikaa noin puoli tuntia, jolloin
suoritusten väliksi muodostui nelisen tuntia. Jokaisella oli
mahdollisuus käyttää tämä aika parhaansa mukaan. Unta sai vaihtelevasti,
mutta ainakin allekirjoittanut pystyi käyttämään väliajat riittävän
tehokkaasti hyödyksi. Erillistä huolto-osaa ei tälle tapahtumalle oltu
rekrytoitu mukaan vaan joukkue toimi itse itseään huoltaen.
Varikkoalueelle oli pystytetty huoltokatos, jonka karuun kalustukseen
kuului takaseinänä toimiva naamioverkko ja kahden hengen istuttava
retkisohva. Varikkopilttuuta ei käytettykään juuri muuhun kuin vaihtojen
oikea-aikaiseen suorittamiseen. Sen sijaan itse leirialue sai kunnian
toimia joukkueen lepo- ja olohuoneena. Perinteisesti fasiliteetit olivat
tilanteeseen soveltuvia, eli paikalle oli tuotu komentoteltta, iso
ruoanvalmistuslaite sekä poppikone. Näillä avuilla on ennenkin päästy
pitkälle ja tällä kertaakaan ei homma kaatunut huoltoon.

Kierrokset kertyivät tasaisesti ja koko ajan oli joku hankkimassa
lisämetrejä joukkueelle. Suurempia vastoinkäymisiä ei joukkue kokenut,
muutamia pintanaarmuja aiheuttaneita mukkelismakkeliksia lukuun
ottamatta ei kummempia vahinkoja sattunut. Välineet kestivät ja eivätkä
renkaat puhjenneet. Terveydentilan ja satulaa vasten olevien lihasten
kivunsiedosta riippuen kierroksia kierrettiin 4-8 polkijasta riippuen.
Kokonaiskierrosmäärä joukkueella oli 46, mikä oli eniten kuntosarjassa.
Kilpasarjassa kierroksia kertyi hieman enemmän. Voittajajoukkue kiersi
radan 58 kertaa vuorokauden aikana. Kaikki tulokset on luettavissa kisan
[nettisivuilta](http://kangasala24h.fi/view.php?u1=8&u2=24&u3=25).

Palkintoja ei kuntosarjassa jaettu, vaan tässä yhteydessä piti luottaa
arpaonneen... Tältä osin kaikki kuumeilun takia pois jääneet ja jo
aikaisemmin pois lähteneet olisivat voittaneet arpajaispalkintoja.
Onneksi kuitenkin paikalla olleista Iltsu kävi pokkaamassa itselleen
päähineen ja vähän ketjurasvaa!

Erittäin positiivinen reissu!

<div class="th-grid image-gallery" markdown="1">

-   [![](/images/kangasala-24h-2005/Thumbnails/peruskuntokangasala24h2005_01b.jpg)](/images/kangasala-24h-2005/peruskuntokangasala24h2005_01b.jpg)
-   [![](/images/kangasala-24h-2005/Thumbnails/peruskuntokangasala24h2005_02b.jpg)](/images/kangasala-24h-2005/peruskuntokangasala24h2005_02b.jpg)
-   [![](/images/kangasala-24h-2005/Thumbnails/peruskuntokangasala24h2005_03b.jpg)](/images/kangasala-24h-2005/peruskuntokangasala24h2005_03b.jpg)
-   [![](/images/kangasala-24h-2005/Thumbnails/peruskuntokangasala24h2005_04b.jpg)](/images/kangasala-24h-2005/peruskuntokangasala24h2005_04b.jpg)
-   [![](/images/kangasala-24h-2005/Thumbnails/peruskuntokangasala24h2005_05b.jpg)](/images/kangasala-24h-2005/peruskuntokangasala24h2005_05b.jpg)
-   [![](/images/kangasala-24h-2005/Thumbnails/peruskuntokangasala24h2005_06b.jpg)](/images/kangasala-24h-2005/peruskuntokangasala24h2005_06b.jpg)
-   [![](/images/kangasala-24h-2005/Thumbnails/peruskuntokangasala24h2005_07b.jpg)](/images/kangasala-24h-2005/peruskuntokangasala24h2005_07b.jpg)
-   [![](/images/kangasala-24h-2005/Thumbnails/peruskuntokangasala24h2005_08b.jpg)](/images/kangasala-24h-2005/peruskuntokangasala24h2005_08b.jpg)
-   [![](/images/kangasala-24h-2005/Thumbnails/peruskuntokangasala24h2005_09b.jpg)](/images/kangasala-24h-2005/peruskuntokangasala24h2005_09b.jpg)
-   [![](/images/kangasala-24h-2005/Thumbnails/peruskuntokangasala24h2005_10b.jpg)](/images/kangasala-24h-2005/peruskuntokangasala24h2005_10b.jpg)
-   [![](/images/kangasala-24h-2005/Thumbnails/peruskuntokangasala24h2005_11b.jpg)](/images/kangasala-24h-2005/peruskuntokangasala24h2005_11b.jpg)
-   [![](/images/kangasala-24h-2005/Thumbnails/peruskuntokangasala24h2005_12b.jpg)](/images/kangasala-24h-2005/peruskuntokangasala24h2005_12b.jpg)
-   [![](/images/kangasala-24h-2005/Thumbnails/peruskuntokangasala24h2005_14b.jpg)](/images/kangasala-24h-2005/peruskuntokangasala24h2005_14b.jpg)
-   [![](/images/kangasala-24h-2005/Thumbnails/peruskuntokangasala24h2005_15b.jpg)](/images/kangasala-24h-2005/peruskuntokangasala24h2005_15b.jpg)
-   [![](/images/kangasala-24h-2005/Thumbnails/peruskuntokangasala24h2005_16b.jpg)](/images/kangasala-24h-2005/peruskuntokangasala24h2005_16b.jpg)
-   [![](/images/kangasala-24h-2005/Thumbnails/peruskuntokangasala24h2005_17b.jpg)](/images/kangasala-24h-2005/peruskuntokangasala24h2005_17b.jpg)
-   [![](/images/kangasala-24h-2005/Thumbnails/peruskuntokangasala24h2005_18b.jpg)](/images/kangasala-24h-2005/peruskuntokangasala24h2005_18b.jpg)
-   [![](/images/kangasala-24h-2005/Thumbnails/peruskuntokangasala24h2005_19b.jpg)](/images/kangasala-24h-2005/peruskuntokangasala24h2005_19b.jpg)
-   [![](/images/kangasala-24h-2005/Thumbnails/peruskuntokangasala24h2005_20b.jpg)](/images/kangasala-24h-2005/peruskuntokangasala24h2005_20b.jpg)
-   [![](/images/kangasala-24h-2005/Thumbnails/peruskuntokangasala24h2005_21b.jpg)](/images/kangasala-24h-2005/peruskuntokangasala24h2005_21b.jpg)
-   [![](/images/kangasala-24h-2005/Thumbnails/peruskuntokangasala24h2005_22b.jpg)](/images/kangasala-24h-2005/peruskuntokangasala24h2005_22b.jpg)
-   [![](/images/kangasala-24h-2005/Thumbnails/peruskuntokangasala24h2005_23b.jpg)](/images/kangasala-24h-2005/peruskuntokangasala24h2005_23b.jpg)
-   [![](/images/kangasala-24h-2005/Thumbnails/peruskuntokangasala24h2005_24b.jpg)](/images/kangasala-24h-2005/peruskuntokangasala24h2005_24b.jpg)
-   [![](/images/kangasala-24h-2005/Thumbnails/peruskuntokangasala24h2005_25b.jpg)](/images/kangasala-24h-2005/peruskuntokangasala24h2005_25b.jpg)
-   [![](/images/kangasala-24h-2005/Thumbnails/peruskuntokangasala24h2005_26b.jpg)](/images/kangasala-24h-2005/peruskuntokangasala24h2005_26b.jpg)
-   [![](/images/kangasala-24h-2005/Thumbnails/peruskuntokangasala24h2005_27b.jpg)](/images/kangasala-24h-2005/peruskuntokangasala24h2005_27b.jpg)
-   [![](/images/kangasala-24h-2005/Thumbnails/peruskuntokangasala24h2005_28b.jpg)](/images/kangasala-24h-2005/peruskuntokangasala24h2005_28b.jpg)
-   [![](/images/kangasala-24h-2005/Thumbnails/peruskuntokangasala24h2005_29b.jpg)](/images/kangasala-24h-2005/peruskuntokangasala24h2005_29b.jpg)
-   [![](/images/kangasala-24h-2005/Thumbnails/peruskuntokangasala24h2005_30b.jpg)](/images/kangasala-24h-2005/peruskuntokangasala24h2005_30b.jpg)
-   [![](/images/kangasala-24h-2005/Thumbnails/peruskuntokangasala24h2005_31b.jpg)](/images/kangasala-24h-2005/peruskuntokangasala24h2005_31b.jpg)

</div>
