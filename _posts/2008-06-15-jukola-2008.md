--- 
layout: article 
title: "Tampere-Jukola 14.-15.6.2008" 
categories: 
tags: [jukola,suunnistus]
toc: false 
comments: true 
ads: false 
--- 

Teiskossa Tampereen pohjoisosissa suunnistettiin ja eksyttiin [Jukolan
Viestiä](http://fi.wikipedia.org/wiki/Jukolan_viesti). Perinteinen
tavoitteiden asettaminen oli taas kerran karannut käsistä ja [Tampere
Jukolaan](http://www.jukola2008.net/)ilmoitettiin kaksi joukkuetta.
Siinä olikin ensimmäinen tavoite saatu aluilleen, kaksi joukkuetta
Jukolaan. Pikku hiljaa kun kävi selväksi että kaksi joukkuetta tulee,
tavoite täsmentyi, siten että kaksi joukkuetta piti saada maaliin. Tämä
olikin hieman haastavampi osio, sillä ilmoittautuneita saatiin kasaan
vain 11 ja osuuksia kahdella joukkueella oli yhteensä 14. Ratkaisu
löytyi ja jokaiselle osuudelle saatiin suunnistaja. Apuun kutsuttiin
jäsenet Simo Hovari (juossut usein aikaisemminkin Jukolassa), Pekka
Karvo ja Ramon Hoiskari. Ulkomuodollisesti herrat Hovari, Karvo ja
Hoiskari muistuttivat poikkeuksellisen paljon Ilpoa, Pihviä ja Jappea...
Kun alkoi olla selvää, että kaksi joukkuetta lähtee liikkeelle ja vielä
ilmeisesti saapuu maaliin, todettiin parhaimman suorituksen Kerkesix
ry:n suunnistusjoukkueella Jukolassa olleen 715. Tällä kertaa
tuloslistalla numeron haluttiin alkavan enintään kuutosella. Perinteinen
tavoite oli myös ettei kukaan joutuisi yhteislähtöön.

Leiripaikan valinnassa Kerkesix oli saanut korvaamatonta apua Mattilan
Matilta, joka oli urheasti taistellut tiensä läpi Tampereen aina Kaanaan
lentokentälle ja voimia säästelemättä oli paaluttanut ja aidannut alueen
neljälle joukkueelle. Leiripaikan perustamisesta ja valinnasta iso
kiitos Masalle. Leirialue oli sen verran komea, että fanitusosastoa kävi
kiitettävästi paikalla.

Sade alkoi sopivasti ennen lähtöä ja kesti parin ensimmäisen osuuden
verran, siis juuri niiden pimeimpien. Välillä olikin kuivempaa, mutta
tulihan sitä vettä taas yhteislähdön jälkeen. Rata oli osin haastava,
sillä alueelle oli jälleen löydetty riittävästi vapaaehtoisia kasaamaan
kiviä sekä vaakapuita reitille ja sen varrelle. Pari mielenkiintoista
ojaa oli myös saatu järjestettyä. Erityisesti kiitosta sai ojien
sisältö, vyötäröön saakka yltävä muta... Reitillä oli toki myös nopeaa
maastoa, joten kelpasihan siellä temuta. Maasto ja kostea sää hidastivat
kuitenkin ilmeisesti hieman kisaa, sillä ratamestarin ihanneajasta
jäätiin muutama minuutti (tähän toimitus haluaa lisätä, että Kerkesix
ry:n joukkueet jäivät ratamestarin ihanneajasta hieman enemmän).

Tavoitteisiin Päästiin jälleen osittain, sillä kaksi joukkuetta saatiin
kisaan mukaan ja jopa maaliin saakka. Joukkue 776 paransi tulosta ja
sijoittui sijalle 639, mikä oli varsin kelvollinen onnistuminen.
Yhteislähtöön mentiin kummankin joukkueen voimin. Siinä on parannettavaa
ensi vuodelle. Tuloksia pääsee katsomaan ja Kerkesix -joukkueiden
[776](http://online.jukola2008.net/tulokset/fi/j2008_ju/kilpailijat/776/)
ja [1331](http://kerkesix.fi/) tulokset löytyvät linkkien takaa. 
Kokonaistuloksia voi selata Tampere Jukolan
[tulossivuilta](http://online.jukola2008.net/tulokset/fi/).

<div class="image-gallery">

-   [![](/Media/Default/ImageGalleries/jukola-2008/Thumbnails/01.jpg)](/Media/Default/ImageGalleries/jukola-2008/01.jpg)
-   [![](/Media/Default/ImageGalleries/jukola-2008/Thumbnails/02.jpg)](/Media/Default/ImageGalleries/jukola-2008/02.jpg)
-   [![](/Media/Default/ImageGalleries/jukola-2008/Thumbnails/03.jpg)](/Media/Default/ImageGalleries/jukola-2008/03.jpg)
-   [![](/Media/Default/ImageGalleries/jukola-2008/Thumbnails/05.jpg)](/Media/Default/ImageGalleries/jukola-2008/05.jpg)
-   [![](/Media/Default/ImageGalleries/jukola-2008/Thumbnails/06.jpg)](/Media/Default/ImageGalleries/jukola-2008/06.jpg)
-   [![](/Media/Default/ImageGalleries/jukola-2008/Thumbnails/07.jpg)](/Media/Default/ImageGalleries/jukola-2008/07.jpg)
-   [![](/Media/Default/ImageGalleries/jukola-2008/Thumbnails/08.jpg)](/Media/Default/ImageGalleries/jukola-2008/08.jpg)
-   [![](/Media/Default/ImageGalleries/jukola-2008/Thumbnails/09.jpg)](/Media/Default/ImageGalleries/jukola-2008/09.jpg)
-   [![](/Media/Default/ImageGalleries/jukola-2008/Thumbnails/10.jpg)](/Media/Default/ImageGalleries/jukola-2008/10.jpg)
-   [![](/Media/Default/ImageGalleries/jukola-2008/Thumbnails/11.jpg)](/Media/Default/ImageGalleries/jukola-2008/11.jpg)
-   [![](/Media/Default/ImageGalleries/jukola-2008/Thumbnails/12.jpg)](/Media/Default/ImageGalleries/jukola-2008/12.jpg)
-   [![](/Media/Default/ImageGalleries/jukola-2008/Thumbnails/13.jpg)](/Media/Default/ImageGalleries/jukola-2008/13.jpg)
-   [![](/Media/Default/ImageGalleries/jukola-2008/Thumbnails/14.jpg)](/Media/Default/ImageGalleries/jukola-2008/14.jpg)
-   [![](/Media/Default/ImageGalleries/jukola-2008/Thumbnails/15.jpg)](/Media/Default/ImageGalleries/jukola-2008/15.jpg)
-   [![](/Media/Default/ImageGalleries/jukola-2008/Thumbnails/16.jpg)](/Media/Default/ImageGalleries/jukola-2008/16.jpg)
-   [![](/Media/Default/ImageGalleries/jukola-2008/Thumbnails/17.jpg)](/Media/Default/ImageGalleries/jukola-2008/17.jpg)
-   [![](/Media/Default/ImageGalleries/jukola-2008/Thumbnails/18.jpg)](/Media/Default/ImageGalleries/jukola-2008/18.jpg)

</div>
