--- 
layout: article 
title: "Pöyrisjärven erämaa-alue ulkoilukohteena" 
categories: 
tags: [ulkoilukohteet]
toc: false 
comments: true 
ads: false 
--- 

Kun Toni ehdotti minulle kunnonkohotus-retkeä johonkin päin Suomea
ajankohtana lokakuun puoliväli, innostus oli kova. Minulle kotoinen P-K
seutu olisi ollut kiinnostava (ilman hirvikärpäsiä), mutta kumpikin
ilmaisi kiinnostuksensa Pohjois-Lappia kohtaan. Eli sinne siis.

Haltin valloitus kiehtoi molempia, mutta suurtuntureille jo satanut
ensilumi ei houkutellut. Liukas rakka olisi myös nilkoille murhaa,
olihan Sysimusta Satku vielä edessä. Tunturit toki kiinnostivat, etenkin
jos löytyisi ihan uusi paikka. Sellainen löytyikin -
[Pöyrisjärvi](http://www.luontoon.fi/Retkikohteet/eramaaalueet/poyrisjarvi/Sivut/Default.aspx).

Suosittelemme siirtymistä Lappi-osastolle yö aikaan, niin ei mene sekään
aika hukkaan. Paikallinen Jounin kauppa sai aimo annoksen etelän
variksien valuuttaa, ja sieltä hankitut eväät jaettiin tasan Linkukodan
(suosittelemme) lämmössä. Kartat lainattiin kaveriltamme Markukselta, ja
Raattaman loisteliaan lounaan jälkeen suunnistimme vatsat täynnä
mäntyrajan taakse.

Jätimme auton Kalmankaltion Kämpän "parkkipaikalle" epäilyttävistä
lasinsiruista huolimatta. Ensimmäiset tunnustelut maastoon tehtiin
pitkin maastoautouraa, ja tutustuimme ensimmäiseen paikalliseen. Hyvin
janoiseen "totta teillä ryyppy matkassa on kuiten" -poromieheen.
Kerkesix-laavun pystytimme tunturikoivikkoon iltahämärissä ja nautimme
ansaitun perinneruoan eli grillatun kanan.

Tunturikoivikko osoittautui seuraavana päivänä haasteelliseksi
suunnistusmaastoksi, mutta tunturit itsessään erittäin mukavaksi
alustaksi, koska alueelta puuttuu miltei kokonaan Rakka-kakka. Päivän
aikana nautimme auringosta ja noin 15 asteen lämmöstä. Illalla navakka
tuuli ajoi meidät hakemaan tuulensuojaa löytämästämme vanhasta saunasta,
luksusasumus muuten.

Aamulla tapasimme paikan isännän, joka ei onneksi peloistamme huolimatta
ollut syväjoki osastoa, vaan poromies matkalla työmaalle. Sakkokierros
tunturin kautta osoittautui helmivaihtoehdoksi. Kauniit järvet ja harjut
siivittivät meidät Pahtavaaran kautta Lenkihaan kämpälle. Tonin
ensimmäinen varsinainen kämppäyö meni rattoisasti noin 40 asteen
lämmössä.

Seuraavan päivän retki avohietikkoseikkailun jälkeen kallioalueen kautta
jängälle kasvatti kunnioitusta paikallista luontoa kohtaan. Suot ovat
isoja, eivätkä lenkkarit ja aerobic tossut ole parhaimmat mahdolliset
jalkineet. Onneksemme sateet olivat olleet kesällä vähäisiä. Todella
kauniiden hiekkatievojen jälkeen illan (ei siis kulkijoiden) tummuessa
löysimme Korteojan kämpälle, missä edelliset vierailijat olivat olleet
noin kuukautta aiemmin (ehdotan Korteojaa viralliseksi KSX
partiomajaksi). Ei polkuja eikä teitä perille. Opitaanhan ainakin
suunnistamaan!

Viimeisenä varsinaisena vaelluspäivänä saatiin sadetta. Tunturissa
päästiin heikon näkyväisyyden takia harjoittamaan suunnalla vaellusta.
Poroerotuspaikan jälkeen matka mönkijäuralla taittui hyvää vauhtia.
Päivän aikana nähtiin Pöyrisjärven parhaita puolia: loivia tuntureita,
polutonta erämaata, vesistön ylityksiä (myös räkänä), hiekkatievoja,
hyviä polku-uria ja avaraa maisemaa.

Auto löytyi ehjänä Kalmankaltiolta illan hämärtyessä ja lyhyellä
moottorimarssilla siirryimme Hetan hampurilaisten ja sankan lumisateen
kautta kuusirajan eteläpuolelle valmistautumaan maalikyliin palaamiseen.

Pöyrisjärven erämää on parhaimmillaan ruska-aikana. Talvella erinomainen
kohde hiihtovaellukseen loivien tuntureiden takia, ja kivettömät polut
soveltuvat hyvin pyörävaelluksiin. Alueelta löytyy myös pari
kiinnostavaa jokea melontaan, koskiluokitukset 1-3.

<div class="image-gallery">

-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_01b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_01b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_02b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_02b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_03b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_03b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_04b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_04b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_05b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_05b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_06b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_06b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_07b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_07b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_08b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_08b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_09b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_09b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_10b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_10b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_11b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_11b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_12b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_12b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_13b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_13b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_14b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_14b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_15b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_15b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_16b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_16b.jpg)
-   [![](/Media/Default/ImageGalleries/poyrisjarven-eramaa-alue-ulkoilukohteena/Thumbnails/kohteetlappipoyrisjarvi_17b.jpg)](/Media/Default/ImageGalleries/poyrisjarven-eramaa-alue-ulkoilukohteena/kohteetlappipoyrisjarvi_17b.jpg)

</div>
