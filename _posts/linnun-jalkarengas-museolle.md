---
title: "Linnun jalkarengas museolle."
date: "2005-07-25"
tags: [melonta, saaristo]
---

28-29.5 järjestetyn melontaretken yhteydessä löydettiin majoituspaikan
läheisyydestä kuollut lintu, jolla havaittiin olevan rengas kiinni
jalassa. Nohevasti osasto Melova KSX, pääätti tehdä niin kuin oikein on
ja palauttaa kyseisen renkaan [Luonnontieteelliselle
keskusmuseolle](http://www.fmnh.helsinki.fi/).

Lintu ei ollut ollut kuolleena kovinkaan pitkään, mutta muut luonnon
eläväiset olivat jo ehtineet aloittaa ruokailun haaskalla. Raato oli
kuitenkin löydettäessä erittäin hyvässä kunnossa ja paikan päällä lintu
pystyttiin tunnistamaan naarashaahkaksi. Lisätietoa saatiin myöhemmin
museon
[rengastustoimistolta](http://www.luomus.fi/fi/lintujen-rengastus),
josta postin välityksellä tullut infopläjäys kertoi onnettomasta
linnusta jo paljon enemmän. Haahkanaaras oli rengastettu vuosi sitten
kahden kilometrin päässä löytöpaikalta. Kyseessä oli ennen vuotta 2003
syntynyt, terve, pesivä naaras. Eli hyväksi havaittu pesintäympäristö
houkutti vuodesta toiseen takaisin.