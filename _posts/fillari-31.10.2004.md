---
title: "Fillarointireissu Luukin maastoon 31.10.2004"
date: "2004-10-31"
tags: [pyöräily]
gallery:
  - thb: "/assets/blog/fillari-31.10.2004/Thumbnails/peruskuntofillariluukissa_01b.jpg"
    img: "/assets/blog/fillari-31.10.2004/peruskuntofillariluukissa_01b.jpg"
  - thb: "/assets/blog/fillari-31.10.2004/Thumbnails/peruskuntofillariluukissa_02b.jpg"
    img: "/assets/blog/fillari-31.10.2004/peruskuntofillariluukissa_02b.jpg"
  - thb: "/assets/blog/fillari-31.10.2004/Thumbnails/peruskuntofillariluukissa_03b.jpg"
    img: "/assets/blog/fillari-31.10.2004/peruskuntofillariluukissa_03b.jpg"
  - thb: "/assets/blog/fillari-31.10.2004/Thumbnails/peruskuntofillariluukissa_04b.jpg"
    img: "/assets/blog/fillari-31.10.2004/peruskuntofillariluukissa_04b.jpg"
  - thb: "/assets/blog/fillari-31.10.2004/Thumbnails/peruskuntofillariluukissa_05b.jpg"
    img: "/assets/blog/fillari-31.10.2004/peruskuntofillariluukissa_05b.jpg"
---

Kerkesix ry:n sunnuntainen ulkoilutapahtuma järjestettiin pyöräilemällä
tihuttavassa syysateessa Luukki-Lepsämän maastossa. Tekniset ongelmat
hidastivat hieman aloitusta, mutta lopulta tapahtuma saatiin käyntiin.

Reitillisesti pyöräily seuraili Ulkoilureitti 2000:n kulkua. Osittain
päällystettyä ja osittain polkumaastoa käsittänyt reitti antoi
vaihtelevaa vastusta, etenkin muutamien ylämäkien osalta. Maisema ja
reitit muistuttivat suuresti ensiviikon päätapahtuman Sysimustan Satkun
reittiä. Olihan pyöräilymme reitti vain parin kilometrin päässä Satkun
reitistä. Tältä osin pystyi myös hyvin virittäytyä ensiviikkoon.

Ennen kuin päästiin reissun loppuun, alkoi hämärtyä. Se ei kuitenkaan
haitannut, vaan pyörillä sukkuloitiin taidokkaasti ulkoilupolkuja pitkin
autojen luo. Ja sunnuntainen ulkoilutapahtuma oli enää pitsaa ja saunaa
vaille valmis.
