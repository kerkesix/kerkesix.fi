---
title: "Sunnuntailenkillä 14.1.2007"
date: "2007-01-14"
tags: [juoksu]
---

Valoisan ajan sunnuntailenkkejä jatkettiin ja tällä kertaa
suorituspaikkana oli Luukkaan ulkoilualue. Sää suosi meitä urheita:
taivaalta tippui välillä vettä, välillä jalkarätin kokoisia
lumihiutaleita. Paikalla oli säästä huolimatta useita innokkaita
kaksijalkaisia ja yksi nelijalkainen.

Kiersimme noin kuuden kilometrin mittaisen lenkin. Lisäsimme matkaan
useampia harhautuksia (ketunlenkkejä ja jälkitarhoja). Vastoin yleistä
odotusta jälkikärki ei kuitenkaan tehnyt hosaa.

Yhdessä reippailu alentaa lähtökynnyksen inhimilliselle tasolle.
Yksinään tuollaiseen ilmaan lähteminen olisi saattanut vaatia
yli-inhimillisiä ponnistuksia…