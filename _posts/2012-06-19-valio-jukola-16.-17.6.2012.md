---
layout: article 
title: "Valio-Jukola 16.-17.6.2012" 
categories: 
tags: [suunnistus,jukola]
toc: false 
comments: true 
ads: false 
---

Jukolan Viesti Vantaalla sai porukkaa kokoontumaan noin 50 000 kpl
Hakunilaan. Myös Kerkesix-osallistuminen oli aktiivista, sillä [2
joukkuetta](http://kerkesix.fi/jukolaan-tana-vuonna-2-joukkuetta) lähti
matkaan. Tavoitteen asetanta oli varsin perinteinen, lähtönumeroa
parempi sijoitus. 

Kerke-leiri perustettiin perinteitä kunnioittaen: ensimmäiseksi lippu,
sen jälkeen katos ja sitten muut jutut. Aurinkoinen iltapäivä oli
leppoisaa köllötellä leirissä ja nauttia päivästä. Pikkuhiljaa joukkueet
kokoontuivat paikalle ja 22.30 ampuivat ensimmäisen osuuden veijarit
maastoon. Siitä se ilo sitten lähti käyntiin. Pikku hiljaa ilta pimeni
yöksi ja tuhannet valot loistivat kiiltomatoina Jukolan yössä. 

Maasto oli miellyttävää suunnistaa, eikä millään muotoa vaikeinta
mahdollista. ihan ilokseen suunnisteli. Lähes koko kisan ajan oli
kuivaa. Sadetta odotettiin yöksi, mutta vettä tuli niskaan vasta
aamusella, jolloin viimeiset juoksijat saivat nauttia viilentävästä
vedestä päälle annosteltuna.

Kerkesix 1 nosti sijoitustaan viimekertaisesta (916) ja sijoittui tässä
kirmauksessa sijalle 730. jopa siis puolen välin yläpuolelle. Kerkesix 2
sai osuman leimausvirheestä, joten joukkueen suoritusta ei kirjattu
tuloslistoille - Jukolan hienous on kuitenkin, että kaikki pääsevät
silti suunnistamaan, ja se taisi olla muutenkin pääasia.

Jos jotain negatiivista hakemalla hakee, niin harmittaa kun seuraavaan
Jukolan Viestiin lähes vuosi aikaa...


