--- 
layout: article 
title: "Jääkiipeily Nuuksiossa 3.3.2005" 
categories: 
modified: 2005-03-12 
tags: [kiipeily,nuuksio]
toc: false 
comments: true 
ads: false 
--- 

Kerkesix ry:n kiipeilyharjoitus siirtyi Liikuntamyllystä Nöykkiön kautta
Nuuksioon, samalla kun osallistujamäärä putosi ääntä nopeammin, vaikka
kyseessä ei ollut edes alppilähtö... Harjoituksen viralliseksi lauluksi
valittiin [Kojon](http://fi.wikipedia.org/wiki/Kojo) Euroviisurenkutus:
"Nuku pommiin!"

Liikkeelle lähdettäessä sää oli oivallisen kirpeä, mutta ajan kuluessa
muuttui keväisen miellyttäväksi lämpötilan noustessa -14
Celsius-asteesta -5 asteeseen. Auringonkin antaessa iloa ja valoa (sekä
lämpöä) olivat ulkoiset puitteet moitteettomat. Edes lumipeite järven
jäällä ei upottanut ja sherpaosasto pystyi kulkemaan kantamustensa
kanssa kevyesti hypellen ja ilon kiljahduksia suusta päästellen!

Jää oli hyvässä kunnossa osittain ehkä hieman ohutta, mutta kuitenkin
kiivettävää. Parhaimmillaan olisi ollut kohtia, joihin olisi voinut
hyvällä omalla tunnolla porata jopa omiakin ruuveja, mutta päädyimme
kuitenkin kiipeämään yläköydellä ja hieman "sooloten".
Kiipeilyharjoitteen aikana saimme muutamia nousuja kokemusta ja hieman
lisää varmuutta omiin otteisiimme.

Kun järven toisella puolella, Solvalla
[Swinghillissä](http://www.swinghill.fi/), alkoi kaikua [Gordon
Sumnerin](http://fi.wikipedia.org/wiki/Sting) musiikki, oli meidän aika
jatkaa matkaa.

<div class="image-gallery">

-   [![](/Media/Default/ImageGalleries/jaakiipeily-nuuksiossa-3.3.2005/Thumbnails/kiipeilyjaa20050303_01b.jpg)](/Media/Default/ImageGalleries/jaakiipeily-nuuksiossa-3.3.2005/kiipeilyjaa20050303_01b.jpg)
-   [![](/Media/Default/ImageGalleries/jaakiipeily-nuuksiossa-3.3.2005/Thumbnails/kiipeilyjaa20050303_02b.jpg)](/Media/Default/ImageGalleries/jaakiipeily-nuuksiossa-3.3.2005/kiipeilyjaa20050303_02b.jpg)
-   [![](/Media/Default/ImageGalleries/jaakiipeily-nuuksiossa-3.3.2005/Thumbnails/kiipeilyjaa20050303_03b.jpg)](/Media/Default/ImageGalleries/jaakiipeily-nuuksiossa-3.3.2005/kiipeilyjaa20050303_03b.jpg)
-   [![](/Media/Default/ImageGalleries/jaakiipeily-nuuksiossa-3.3.2005/Thumbnails/kiipeilyjaa20050303_04b.jpg)](/Media/Default/ImageGalleries/jaakiipeily-nuuksiossa-3.3.2005/kiipeilyjaa20050303_04b.jpg)
-   [![](/Media/Default/ImageGalleries/jaakiipeily-nuuksiossa-3.3.2005/Thumbnails/kiipeilyjaa20050303_05b.jpg)](/Media/Default/ImageGalleries/jaakiipeily-nuuksiossa-3.3.2005/kiipeilyjaa20050303_05b.jpg)

</div>
