---
title: "Talvi Tuska Sika Triathlon VII - 22.1.2012"
date: "2012-02-07"
tags: [uinti, triathlon, suunnistus, pyöräily]
---

![](/images/talvi-tuska-sika-triathlon-vii-22.1.2012/P1220692.JPG)TTST
VII (eli TalviTuskaSikaTriatlon 7) käytiin Turku-Kaarinan alueella 22.1.
viileässä mutta selkeässä säässä. Alkuvalmistelut aloitettiin
kerketyyliin jo hyvissä ajoin noin kuukautta etukäteen erilaisten
varikkotaktiikoiden ja rengasvalintojen pohdinnalla (ei tietenkään
harjoittelemalla). HC-kamahomot toki tuhlasivat perinteisen
ToiminaTonnin pakollisiin varusteisiin kuten polkupyöriin,
kypäräkameroihin, uimahousuihin, jne. jotta motivaatio saapua
lähtöviivalle säästyisi loppuun saakka.

![](/images/talvi-tuska-sika-triathlon-vii-22.1.2012/P1220688.JPG)Sairastumiset
ym. selitykset kutistivat Kerken alun perin seitsemän Taistelijan
osaston lopulta neljään Karpaasiin, joista Allekirjoittanut, Pihvi ja
Jukkis kävivät (salaa) pyöräilemässä kisareitin jo edellisenä päivänä.
Tosin kiertosuunnan valinta ei ollut aivan optimi, joten ainakin itsellä
varsinkin alkutaival pyöräilystä taittui melkoisessa savussa karttaa
ihmetellen. Mutta ensimmäisenä lajina siis oli uinti 1000m metriä
tyylillä vapaa. Ensimmäisessä erässä uivat järjestävän seuran kisailijat
ja toisessa meitin poppoo. Myös muutama seurojen ulkopuolinen
triatlonisti oli sijoiteltuna kumpaankin ryhmään. Paikka oli siis
uimahalli jossakin päin Turkua.

![](/images/talvi-tuska-sika-triathlon-vii-22.1.2012/ttst-fillarointia.png)Ilahduttavasti
hukkuneiden määrä ei edellisistä vuosista päässyt kasvamaan ja kaikki
pääsivät nopeammin tai hitaammin pyöräilyosuudelle (n. 35 km). Muiden
osalta en osaa sen kummemmin näitä tunnelmia kuvailla, koska kärki oli
tässä kohtaa jo karannut, joten rallattelin lenkin suht verkkaiseen
tahtiin mutta ei sentään veren maku suussa.

No sitten alkoi varsinainen draama. Jotakin kertoo osaltaan meikäläisen
suunnistustaidosta se, ettei löydä edes sen lähtöpaikalle. Tuloksena
siis tästä lajista Ylppäreistä tuttu Cum Laude Imbrobatur (eli kiittäen
hylätty). Mutta tulipahan vähän uitua ja pyöräiltyä, ei aivan heti
kuitenkaan tulisi mieleen lähteä tuosta yksinään tekemään.

Jälkipuinnit Uittamon (nyt muistui tämä nimikin) uimahallin takkahuoneessa,
podiumilla Tuskaretkien piinkova kolmikko. Ai niin, ja bonuslajina oli
lähinnä MASSIIVISEMPIA kavereita ajatellen pena 60kg itse Triathlonin
päätteeksi, jokaisella toistolla sai minuutin pois loppuajasta.

Kiitokset TuskaRetkille hyvin organisoidusta tapahtumasta, Pihville majoituksista,
Jukkikselle kyydeistä ja Japelle kaikesta muusta!

Teemu