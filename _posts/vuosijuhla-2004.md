---
title: "Kerkesix ry:n ensimmäinen vuosijuhla 27.11.2004"
date: "2004-11-27"
tags: [juhlat]
gallery:
  - thb: "/assets/blog/vuosijuhla-2004/Thumbnails/vuosijuhla2004_01b.jpg"
    img: "/assets/blog/vuosijuhla-2004/vuosijuhla2004_01b.jpg"
  - thb: "/assets/blog/vuosijuhla-2004/Thumbnails/vuosijuhla2004_02b.jpg"
    img: "/assets/blog/vuosijuhla-2004/vuosijuhla2004_02b.jpg"
  - thb: "/assets/blog/vuosijuhla-2004/Thumbnails/vuosijuhla2004_03b.jpg"
    img: "/assets/blog/vuosijuhla-2004/vuosijuhla2004_03b.jpg"
  - thb: "/assets/blog/vuosijuhla-2004/Thumbnails/vuosijuhla2004_04b.jpg"
    img: "/assets/blog/vuosijuhla-2004/vuosijuhla2004_04b.jpg"
  - thb: "/assets/blog/vuosijuhla-2004/Thumbnails/vuosijuhla2004_05b.jpg"
    img: "/assets/blog/vuosijuhla-2004/vuosijuhla2004_05b.jpg"
  - thb: "/assets/blog/vuosijuhla-2004/Thumbnails/vuosijuhla2004_06b.jpg"
    img: "/assets/blog/vuosijuhla-2004/vuosijuhla2004_06b.jpg"
  - thb: "/assets/blog/vuosijuhla-2004/Thumbnails/vuosijuhla2004_07b.jpg"
    img: "/assets/blog/vuosijuhla-2004/vuosijuhla2004_07b.jpg"
  - thb: "/assets/blog/vuosijuhla-2004/Thumbnails/vuosijuhla2004_08b.jpg"
    img: "/assets/blog/vuosijuhla-2004/vuosijuhla2004_08b.jpg"
  - thb: "/assets/blog/vuosijuhla-2004/Thumbnails/vuosijuhla2004_09b.jpg"
    img: "/assets/blog/vuosijuhla-2004/vuosijuhla2004_09b.jpg"
  - thb: "/assets/blog/vuosijuhla-2004/Thumbnails/vuosijuhla2004_10b.jpg"
    img: "/assets/blog/vuosijuhla-2004/vuosijuhla2004_10b.jpg"
  - thb: "/assets/blog/vuosijuhla-2004/Thumbnails/vuosijuhla2004_11b.jpg"
    img: "/assets/blog/vuosijuhla-2004/vuosijuhla2004_11b.jpg"
  - thb: "/assets/blog/vuosijuhla-2004/Thumbnails/vuosijuhla2004_12b.jpg"
    img: "/assets/blog/vuosijuhla-2004/vuosijuhla2004_12b.jpg"
  - thb: "/assets/blog/vuosijuhla-2004/Thumbnails/vuosijuhla2004_13b.jpg"
    img: "/assets/blog/vuosijuhla-2004/vuosijuhla2004_13b.jpg"
  - thb: "/assets/blog/vuosijuhla-2004/Thumbnails/vuosijuhla2004_14b.jpg"
    img: "/assets/blog/vuosijuhla-2004/vuosijuhla2004_14b.jpg"
  - thb: "/assets/blog/vuosijuhla-2004/Thumbnails/vuosijuhla2004_15b.jpg"
    img: "/assets/blog/vuosijuhla-2004/vuosijuhla2004_15b.jpg"
  - thb: "/assets/blog/vuosijuhla-2004/Thumbnails/vuosijuhla2004_16b.jpg"
    img: "/assets/blog/vuosijuhla-2004/vuosijuhla2004_16b.jpg"
---

Marraskuun viimeisenä lauantaina yhdistyksen jäsenet kokoontuivat
päättämään ensivuoden toiminnasta ja samalla juhlistamaan Kerkesix ry:n
ensimmäistä vuotta. Kokous pidettiin ja päätökset saatiin aikaan.
Kokouksen jälkeen paikalle ehti vielä muutama innokas, jolloin
tapahtumassa oli paikalla lähes puolet yhdistyksen jäsenistöstä.

Juhla noudatteli vuosijuhlan perinnettä sisältäen niin ruokailua,
puheita, musiikillista ja liikunnallista ohjelmaa ja ansioituneiden
muistamista. Juhlan alkaessa ilta seitsemältä ruokailulla alkuruokana
tarjottu tomaattikeitto teki kauppansa nälkäiselle juhlakansalle
paremmin kuin hyvin. Ateria eteni tämän jälkeen pääruokaan, jolloin
paikalle saapui perunamuusin kanssa tarjottu poron palapaisti. Etukäteen
oli menun ilmoitettu sisältävän jälkkärrrrrriyllärrrrrin, joka paljastui
lopulta [Piparkakku-suklaajäädykkeeksi](/piparkakku-suklaajaadyke/).
Toinen ylläri oli samaan aikaan tarjoiltu suklaalta ja mintulta maistuva
kermalla koristeltu lämmin juoma.

Puheosuudessa istuva puheenjohtaja Pasi kertasi seuran alkuvaiheita
perustamiskokouksesta nykytilaan. Se miten yhdistys sai alkunsa ja
minkälaisia kehitysuria on kuljettu oli varmasti uudemmille jäsenille
mielenkiintoista kuultavaa. Puheen lopulla puheenjohtaja myönsi
tunnustuspalkintona seuran eteen tehdystä työstä monitoimityökalun
Japelle.

Tämän jälkeen Ilari jakoi palkinnot kategorioissa Vuoden Vaeltaja,
Vuoden Suunnistaja, Vuoden Kiipeilijä ja Vuoden Meloja. Palkinnot ovat
ikuisesti kiertäviä kiertopalkintoja, jotka tänä vuonna myönnettiin
seuraavasti ja seuraavin perustein.

- Vuoden Vaeltaja - Tero. Osallistunut vuoden aikana sekä
  lumikenkävaelluksen että erävaelluksen suomenmestaruuskilpailuihin,
  sekä läpäissyt vuoden aikana Sysimustan Satkun kahdesti.
- Vuoden Suunnistaja - Cake. Teki Jukolan viestissä loistavan
  suorituksen ja yllätti kaikki muut niin positiivisesti, ettei muu
  joukkue ehtinyt edes vaihtoalueelle!
- Vuoden Kiipeilijä - Apo. Osallistunut ja organisoinut vuoden aikana
  useita kiipeilytapahtumia ja läpäissyt myös
  [KTO:n](http://www.climbing.fi/skil/node/138) näyttökokeen.
- Vuoden Meloja - Jappe. Osallistunut kaikkiin vuoden aikana
  järjestettyihin melontatapahtumiin.

Ohjelmaosuus oli ruoan jälkeen enemmän tai vähemmän jatkuvaa ja ohjelmaa
oli vaikea erottaa normaalista toiminnasta. Etenkin Ninnun johtamat jo
perinteikkäät Laatikko-Ville ja Salla saivat juhlakansaan vipinää.
Yhdistys on ainakin paikalle saapuneitten mielestä juhlansa ansainnut ja
juhlinta jatkuikin pikkutunneille. Kaiken kaikkiaan tapahtumaa voidaan
pitää onnistuneena ja hyvällä omallatunnolla tilaisuutta voidaan
luonnehtia tähän mennessä parhaimmaksi Kerkesix ry:n vuosijuhlaksi!
