---
layout: article
title: "Kanariansaaret ulkoilukohteena"
categories:
tags: [ulkoilukohteet]
toc: false
comments: true
ads: false
author: tipu
---

Heipähei, ja tervehdys Gran Canarialta. Jokohan olisi aika kirjoitella
kuulumisia KSX:n Kanaria-osastolta… Johan siitä on kohta kaksi vuotta
kun pakkasin laukut ja lähdin kokeilemaan onneani etelän aurinkoon.

Totta kai täytyy ensin muutamia faktoja saaresta kertoa. Saarelta löytyy
asukkaita 802 000, joista 378 000 asuu saaren pääkaupungissa Las
Palmasissa. Saaren korkein kohta on Pico de las Nieves, 1949 m.
Pääelinkeino on maatalous ja toisena tulee turismi. Turisteja käy
saarella vuodessa noin 2,2 miljoonaa. Saari on muodoltaan pyöreä ja noin
1560km² suuri. Riittääkö?

Ehkä eniten harrastamani kerke-henkinen laji on tällä hetkellä
snorklaus. Ollaan käyty muutamissa eri paikoissa eri puolella saarta
katsastamassa rantoja. Saaren pohjoisosassa on hyviä paikkoja mutta vesi
on viileää, joten ilman märkäpukua ei vedessä pitkään voi olla. Saaren
eteläosassa vedet ovat lämpimämpiä mutta nähtävää ei ehkä ole niin
paljon. Mielenkiintoisen värisiä ja muotoisia kaloja on nähty ja
meritähtiäkin. Kalakirjoista ollaan yritetty näitä kavereita löytää
mutta huonoin tuloksin.

Tunnetusti olen ”reipas” lenkkeilijä, joten mikäs sen mahtavampaa kuin
aamulenkki rantaviivaa pitkin, hiekan vielä ollessa viileää. (Tänään
kävin!)

Talvilajit on jäänyt vähemmälle lumen puutteen takia, mutta järjestetään
täällä kuitenkin joka talvi hiihtokilpailut dyyneillä, jossa saharasta
tullut hiekka mukavasti hivelee Karhujen pohjia. Hauskaa on!
Aktiivisesti myös käyn baarikierroksilla, keilaamassa ja heittämässä
dartsia… Ja kolikoiden sukeltaminen uima-altaan pohjasta kilpaa on myös
hauskaa…

Erilaisia retkiä on myös yritetty ehtiä tekemään saarella. Vapaa-ajan
puute haittaa tätäkin harrastusta, mutta ollaan jossakin ehditty
käymäänkin. Tulivuoren kraateri Las Palmasin lähellä oli
mielenkiintoinen, ja John Lennonin patsas katsastettiin Teldessä, näin
muutamia mainitakseni. Toki täällä juhannustakin juhlittiin suomalaisin
ottein. Nuotio rannalle, HK:n Kabanossia, Turun sinappia, kitara, laulua
ja tietenkään unohtamatta kuningas alkoholia.

Kuten olette varmaan uutisista seurannut, pari viikkoa sitten saarella
oli hurja tulipalo. Saaren pinta-alasta paloi noin 35 %. Reilu viikko
sitten käytiin katsomassa vuorilla palon jälkiä, lähes sata taloa paloi
ja maasto palanut paikoitellen pahasti. Myös lintu- ja eläinpuisto
Palmitos Park paloi lähes kokonaan. Sieltä oli häkkien ovet aukaistu
jotta linnut ja eläimet olivat päässeet tulta pakoon. Nyt täällä
lentelee hassun näköisiä lintuja luonnossa.

Lyhyesti ja ytimekkäästi Kanaria-osasto esittäytyi. Mukavaa kesänjatkoa
kaikille ja tsemppiä erikoispaljon Satkulle lähtijöille. Mulla on
tuolloin kalenterissa luonnollisesti ”jotain muuta”…

<div class="th-grid image-gallery" markdown="1">

-   [![](/images/kanariansaaret-ulkoilukohteena/Thumbnails/1%20snorklaus.JPG)](/images/kanariansaaret-ulkoilukohteena/1%20snorklaus.JPG)
-   [![](/images/kanariansaaret-ulkoilukohteena/Thumbnails/2%20kraateri.JPG)](/images/kanariansaaret-ulkoilukohteena/2%20kraateri.JPG)
-   [![](/images/kanariansaaret-ulkoilukohteena/Thumbnails/3%20Aki,%20Tipu,%20John%20Lennon%20ja%20Sussi.JPG)](/images/kanariansaaret-ulkoilukohteena/3%20Aki,%20Tipu,%20John%20Lennon%20ja%20Sussi.JPG)
-   [![](/images/kanariansaaret-ulkoilukohteena/Thumbnails/5%20Palmitos%20Park%20palon%20jalkeen.JPG)](/images/kanariansaaret-ulkoilukohteena/5%20Palmitos%20Park%20palon%20jalkeen.JPG)
-   [![](/images/kanariansaaret-ulkoilukohteena/Thumbnails/kabanossi.JPG)](/images/kanariansaaret-ulkoilukohteena/kabanossi.JPG)

</div>
