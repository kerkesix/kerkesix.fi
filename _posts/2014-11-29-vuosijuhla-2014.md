---
layout: article
title: "Syyskokous ja vuosijuhla 2014"
categories:
tags: [juhlat]
toc: false
comments: true
ads: false
author: tero
image:
  feature: vuosijuhla-2014/feature-nuotio.jpeg
---

Vuosijuhla järjestettiin perinteitä kunnioittaen Kolmoislammin varaustulipaikalla. Tilaisuus aloitettiin syyskokouksella, jossa jaariteltiin ja jahkailtiin vuoden asiat läpi (kesto ennätykselliset 7 min). Nuotion sytyttämistä pidettiin niin hauskana puuhana, että sen teki kolme eri henkilöä peränjälkeen - jokainen vain sammutti oman suorituksensa jälkeen nuotion, jotta seuraavakin saisi yrittää puhtaalta pöydältä. Paikan puut olivat siis varsin kosteita... kun ne vihdoin saatiin tuleen, ei liekin annettu hiipua alle puolimetriseksi.

Paikalle hilautuivat Emmi, Kaisu, Heidi, Jappe, Ilari, Pasi, Tero, Tero, ja ryhmä seuraavaa sukupolvea. Perinteitä kunnioittaen Pasi keskittyi ensimmäiset tunnit täydellisen majoitteen virittämiseen muiden väistellessä heittopainoa ja köysiä. Lopputuloksessa kelpasi nukkua ne vähät tunnit mitä nukkumiselle pyhitettiin. 

Aamulla leiri tyhjeni jälleen nopeasti. Illan mittaan oli puhetta, että nuotiolle voisi mennä porukalla sulankin maan aikaan. Puheenjohtaja lupasi järjestää asian. 