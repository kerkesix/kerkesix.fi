---
title: "Seinäkiipeily Tapanilassa 10.11.2007"
date: "2007-11-10"
tags: [kiipeily]
gallery:
  - thb: "/assets/blog/seinakiipeily-tapanilassa-10.11.2007/Thumbnails/CIMG7075.JPG"
    img: "/assets/blog/seinakiipeily-tapanilassa-10.11.2007/CIMG7075.JPG"
  - thb: "/assets/blog/seinakiipeily-tapanilassa-10.11.2007/Thumbnails/CIMG7078.JPG"
    img: "/assets/blog/seinakiipeily-tapanilassa-10.11.2007/CIMG7078.JPG"
  - thb: "/assets/blog/seinakiipeily-tapanilassa-10.11.2007/Thumbnails/CIMG7086.JPG"
    img: "/assets/blog/seinakiipeily-tapanilassa-10.11.2007/CIMG7086.JPG"
  - thb: "/assets/blog/seinakiipeily-tapanilassa-10.11.2007/Thumbnails/CIMG7087.JPG"
    img: "/assets/blog/seinakiipeily-tapanilassa-10.11.2007/CIMG7087.JPG"
  - thb: "/assets/blog/seinakiipeily-tapanilassa-10.11.2007/Thumbnails/CIMG7088.JPG"
    img: "/assets/blog/seinakiipeily-tapanilassa-10.11.2007/CIMG7088.JPG"
  - thb: "/assets/blog/seinakiipeily-tapanilassa-10.11.2007/Thumbnails/CIMG7091b.jpg"
    img: "/assets/blog/seinakiipeily-tapanilassa-10.11.2007/CIMG7091b.jpg"
---

Kello 9.00 alkaneeseen sessioon tarkkaan paikalla taisi olla ainoastaan
Jukkis ja Raakis. Allekirjoittanut ja Arri ehdittiin paikalle hiukan
myöhemmin. Minulle kuin ei ollut korttia vielä, piti käydä pieni
turvallisuustesti läpi, jotta pääsi varmistamaan sekä kiipeämään. Siinä
tämä oli mielessä ammattilaispaikka. On äärettömän tärkeää varmistaa,
ettei mukaan pääse ohjeista piittaamatonta porukkaa. No Jukkis tosin
minua vähän reppasi kun tuosta viimeisestä kiipeily hetkestä on aikaa.
Mutta kyllä vanhat opitut asiat nopeasti palasi mieleen. Näin on kortti
taskussa ja jatkossa on helpompi osallistua kiipeilysessioihin.

Itselläni ei ollut varusteita mukana (kun en niitä omistakaan), mutta
sieltä sain vuokrata ne mielestäni kohtuun hintaan, jotta pääsi mukaan.
Huomioitavaa on Jukkiksen mainitsema asia, että kannattaa olla aikaisin
paikalla, koska klo 11.00 rupeaa olemaan niin paljon porukkaa, että
kiipeilyreiteille joutuu odottelemaan pääsyä. Kun päästiin kiipeämään,
jokaiselle löytyi sopivan haasteita. Erilaisia/tasoisia reittejä löytyy
varmasti jokaiseen makuun. Paikka on upea ja villahousut kannattaa
unohtaa kotiin. Paikka on todellakin hyvin lämmitetty. Itse olen
aikaisemmin käynyt sisäseinillä Porissa sekä Jyväskylässä ja siellä
kiipeilleessä tuli hiki ja varmistaessa kylmä. Tässä paikassa pärjää
loistavasti shortseissa ja T-paidassa. Muutenkin paikka on todella
siisti. Hyvät pukuhuoneet ja kiipeilypaikat ovat siistejä. Suorituksia
voi tarkastella kuvista, mutta mukavaa oli pitkästä aikaa. Suosittelen
osallistumaan kiipeilysessioon lauantaisin Jukkiksen johdolla Tapanilan
liikuntakeskuksessa.

-Pete-
