--- 
layout: article 
title: Kerkesix-laavu 
categories: 
modified: 2004-05-10 
tags: [laavu]
toc: false 
comments: true 
ads: false 
redirect_from: "/kerkesix-laavu" 
--- 

![](/Media/Default/BlogPost/blog/kerkesix-laavu/Laavu7b.jpg)  ![](/Media/Default/BlogPost/blog/kerkesix-laavu/erasm2004_07b.jpg)

![](/Media/Default/BlogPost/blog/kerkesix-laavu/Laavu12b.jpg)

[](/Media/Default/BlogPost/blog/kerkesix-laavu/Laavu7b.jpg)Kerkesix ry:n
tuotekehitysryhmä on suunnitellut avotulimajoitteen nimeltään
Kerkesix-laavu. Laavun käyttötarpeet huomioitiin jo suunnitteluvaiheessa
monipuolisesti, koska oli tarve saada kevyt ja helposti pystytettävä
majoite erityisesti kilpailukäyttöön. Kerkesix-laavu on suunniteltu
käytettäväksi ympäri vuoden majoitteena ja sulan veden aikana laavu
toimii myös vesistön ylityksen apuvälineenä. Laavua on testattu
kenttäolosuhteissa kaikkina vuodenaikoiva ja testiryhmä on antanut
hyväksynnän käytölle myös sateisessa ja tuulisessa säässä.
Käyttökokemukset ovat vastanneet suunnitteluvaiheessa kirjattuja
tarpeita ja tältä pohjalta laavua voidaan pitää esitettyihin
vaatimuksiin nähden onnistuneena.

![](/Media/Default/BlogPost/blog/kerkesix-laavu/Laavu6b.jpg)Yksi laavu
painaa noin 900 g ja pakkautuu varsin pieneen tilaan. Tästä huolimatta
majoitteeseen mahtuu loistavasti kolme henkilöä kisavarusteiden kanssa
ja neljä ilman varusteita. Laavu on suunniteltu pystytettäväksi sekä
teleskooppisauvojen että puun rankojen kanssa. Erityisesti talvella (ja
miksei kesälläkin jos mukana on sauvat) laavun saa pystytettyä omien
varusteiden avulla ripeästi, kun tukirakenteiden etsimiseen ei kulu
aikaa. Laavun pystyttämiseen ei välttämättä tarvita mukana kannettavia
erillisiä apuvälineitä, vaan majoitteen saa yöpymiskuntoon luonnosta
löytyviä materiaaleja hyväksikäyttämällä.

Pystyttämistä helpottaviin ratkaisuihin kuuluvat integroidut takatolpat.
Laavun takanurkkiin on ommeltu pienet "kaaritunnelit", joihin asetetaan
takatolpat^1^. Painoa ei kerry suunnattomasti lisää, mutta pystyttäminen
nopeutuu. Samoin tarpeeksi suuret purjerenkaat^2 ^etutolppia varten
helpottavat riittävän kestävän luonnonmateriaalin löytämistä
etutolpiksi.

![](/Media/Default/BlogPost/blog/kerkesix-laavu/Laavu11b.jpg)  ![](/Media/Default/BlogPost/blog/kerkesix-laavu/Laavu9b.jpg)

Laavun tukeva pystytys onnistuu 8 maakiilalla. 4 maakiilalla
kiinnitetään laavun taka- ja etunurkat kiinni maahan nurkissa olevien
kangaslenkkien avulla. Takatolpat viritetään pystyyn kiristämällä laavun
takanurkista lähtevät narut kireiksi kahdella maakiilalla. Etupään saa
toimivaksi kiristämällä etutolppien kohdalle kiinnitetyt narut kireälle
kahta maakiilaa käyttäen. Tämän jälkeen laavu on tukevasti paikoillaan.
Etulippa kannattaa myös kiristää kahdella maakiilalla, vaikkakaan laavun
pystyssä pysymiseen sillä ei ole merkittävää vaikutusta.

![](/Media/Default/BlogPost/blog/kerkesix-laavu/Laavu1b.jpg) 
![](/Media/Default/BlogPost/blog/kerkesix-laavu/Laavu8b.jpg)

Yhdistyksen käytössä olevia Kerkesix-laavuja on käytetty eri
tapahtumissa talvesta 2004 alkaen. Laavuja on käytetty ympäri vuoden ja
kangas on kestänyt hyvin. Myös saumat ovat tiiviit ja pitävät veden
ulkona niin yöpymistilanteissa kuin vesistön ylityksissäkin.
Kerkesix-laavu antaa hyvää suojaa myös sateelta, sillä laavun syvyys on
lähes 2,5 metriä. Tämä mahdollistaa sen, että yöpyjä pääsee syvemmälle
laavuun kuin sade ja suojaisa uni on mahdollinen.

[![](/Media/Default/BlogPost/blog/kerkesix-laavu/kerkelaavumitat_b.jpg)](/Media/Default/BlogPost/blog/kerkesix-laavu/kerkelaavumitat_b.jpg)Laavun
mitat löytyvät oheisesta kuvasta. Halutessaan jokainen voi tehdä
itselleen oman Kerkesix-laavun. Voit myös teettää oman Kerkesix-laavun
[Laatuteltassa](http://www.teltta.net/). Tilatessa pyydä Kerkesix-laavu,
niin Laatuteltassa osataan valmistaa sellainen. Mikäli tarvitset
tarkempia ohjeita laavun valmistamiseksi, ota yhteyttä yhdistykseemme.

![](/Media/Default/BlogPost/blog/kerkesix-laavu/Laavu10b.jpg)*^1^Takatolppana
olemme käyttäneet alumiinikaaresta sopivan mittaiseksi leikattua
kaarenpätkää, jonka päät on suojattu esimerkiksi teipillä siten, ettei
terävä alumiini leikkaa tunnelia rikki.*

*^2^ Purjelenkkeinä käytämme puolijoukkueteltan purjelenkkejä, joidenka
halkaisija on 30mm.*

