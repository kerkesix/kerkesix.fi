---
layout: article 
title: "Tuskaretket ry 10 vuotta" 
categories: 
tags: [juhlat]
toc: false 
comments: true 
ads: false 
---

[![](/images/tuskaretket-ry-10-vuotta-v/1.JPG)Tuskaretket
ry](http://www.tuskaretket.fi/) täytti 10 vuotta ja juhlallisuudet
tapahtumaan liittyen järjestettiin 1.10.2011 Turussa. Juhlaan oli
kutsuttu myös edustus Kerkesix ry:stä. Viralliseen delegaatioon kuului
hallituksen puheenjohtaja Jappe ja hallituksen jäsen Flash. Juhlassa
käytiin läpi Tuskaretkien historiaa kuvin, filmein ja tarinoin.
Erinomaisia kertomuksia mielenkiintoisista reissuista. Joitakin täkyjä
jäi mieleen kokeiltavaksikin... Näistä reissuista voi käydä lukemassa
raportteja [Tuskafoorumilta](http://www.tuskaretket.fi/?page_id=886).

Tuskaretket ry:n sääntöjen mukaan: "Yhdistyksen tarkoituksena on edistää
kokeilevaa retkeily- ja liikuntaharrastusta perinteitä kunnioittaen sekä
herättää kiinnostusta niihin." Koska Tuskaretket ry on 10 ensimmäisen
vuoden aikana venyttänyt ja muokannut tapoja retkeillä, käyttämällä
erilaisia tapoja liikkua retkeillä ja elää, Kerkesix huomioi Tuskaretkiä
kahdella tavalla:

-   2,0 kg:n pajavasara kaiverruksella: "10-vuotiaalle Tuskaretket
    ry:lle 1.10.2011 Kerkesi ry", jotta Tuskaretket voisivat jatkossakin
    muokata retkeily- ja liikuntamaailmaa uudenlaiseksi.
-   50,00 EUR stipendi osoitettavaksi Tuskaretket ry:n hallituksen
    valitsemalle sopivalle taholle, jonka katsotaan edistäneen/edistävän
    kollektiivista tuskaperäistä kokemusta sen yhteishenkeä
    kasvattavassa muodossa.

Jatkossakin yhdistyksiemme on tarkoitus tehdä toimintavaihtoa ja näillä
näkymin seuraavan kerran vierailemme Turussa TalviTuskaSikaTriathlon
VII:n merkeissä.

Vielä kerran onnittelut ensimäisestä 10 vuodesta.

