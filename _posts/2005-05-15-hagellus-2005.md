--- 
layout: article 
title: "Hagellus 14.-15.5.2005" 
categories: 
modified: 2005-05-11 
tags: [vaellus]
toc: false 
comments: true 
ads: false 
--- 

Kerkesix osallistui tänäkin vuonna Pirkanmaan laskuvarjojääkäreiden
järjestämään viikonlopun mittaiseen Hagellukseen. Viime vuonna
Kerkesix-partio tuli neljänneksi, joten tänä vuonna lähdettiin
päättäväisin mielin hakemaan karhun kallo –kiertopalkinto oikeaan
osoitteeseen. Ainakin yhden partion jäsenen kotona sille oli jo katsottu
sovelias paikka.

Kerkesix-partion kokoonpano vuoden 2005 kisoihin oli Ilari Vehviläinen,
Jukka-Pekka Peltonen ja Antti Pohjolainen.

Kisa alkoi lauantaina aamupäivällä. Partio eteni rivakasti Iltsun
suunnistaessa erehtymättömän tarkasti Jukkiksen toimiessa taustatukena
suunnan pitämisessä. Lauantai rastitehtävät olivat mielenkiintoisia:
sotasaalisaseiden kunnon tarkastaminen; pioneerirasti (saaliina
maksimipisteet +1); krh:n kuntoonlaitto ja suuntaaminen; pisteen
määritys, sen salaaminen, radion kuntoonlaitto ja paikan ilmoittaminen;
aseen kohdistaminen ja huoltaminen; tiedustelutehtävä ja
tuhoamissuunnitelman laatiminen; sekä panssarivaunujen tunnistaminen ja
joukko-osaston koon määrittäminen.

Yöpymisrastilla kerrottiin tilanne seitsemän rastin jälkeen: olimme
toisena kolme pistettä johdossa olevaa partiota jäljessä.
Yöpymisrastilla huolsimme itsemme huolellisesti makkaralla ja Play-
maitokaakaojuomalla (kuinkas muuten, onhan se standardiravitsemusaine
vastaavissa tilaisuuksissa).

Sunnuntaiaamu valkeni harmaana ja pientä sateentynkää saatiin aikaiseksi
heti aamutuimaan. Itsevarmuutta puhkuen dynaaminen triomme lähti kohti
päivän ensimmäistä rastia: kolme sivullista kysymyksiä ABC-aseista ja
niiltä suojautumisesta. Itsevarmuus hiukan karisi kyseisellä rastilla ja
kovan kolauksen se sai seuraavalla ensiapurastilla, jolla partio ei
toiminut järjestäjien odottamalla tavalla. Toiseksi viimeinen
rastitehtävä oli ammunta, jossa pärjäsimme kohtalaisesti. Viimeisellä
rastilla kyseltiin lähinnä partion käyttämiä taktisia merkkejä. Jälleen
tietämyksemme oli kovilla.

Saunan jälkeen kuulimme tulokset: Kerkesix partio oli sijoittunut
neljänneksi. Kallo siis matkusti tänäkin vuonna vieraisiin osoitteisiin,
mutta ensi vuonna tämä epäkohta korjataan.

[Hagellus 2005
tulokset](http://yritys.soon.fi/njp-tyosto/kilta/hageli/tulos.html)

<div class="image-gallery">

-   [![](/Media/Default/ImageGalleries/hagellus-2005/Thumbnails/vaellushagellus2005_01b.jpg)](/Media/Default/ImageGalleries/hagellus-2005/vaellushagellus2005_01b.jpg)
-   [![](/Media/Default/ImageGalleries/hagellus-2005/Thumbnails/vaellushagellus2005_02b.jpg)](/Media/Default/ImageGalleries/hagellus-2005/vaellushagellus2005_02b.jpg)
-   [![](/Media/Default/ImageGalleries/hagellus-2005/Thumbnails/vaellushagellus2005_03b.jpg)](/Media/Default/ImageGalleries/hagellus-2005/vaellushagellus2005_03b.jpg)
-   [![](/Media/Default/ImageGalleries/hagellus-2005/Thumbnails/vaellushagellus2005_04b.jpg)](/Media/Default/ImageGalleries/hagellus-2005/vaellushagellus2005_04b.jpg)
-   [![](/Media/Default/ImageGalleries/hagellus-2005/Thumbnails/vaellushagellus2005_05b.jpg)](/Media/Default/ImageGalleries/hagellus-2005/vaellushagellus2005_05b.jpg)

</div>
