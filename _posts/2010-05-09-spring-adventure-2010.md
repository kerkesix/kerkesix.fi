--- 
layout: article 
title: "Spring Adventure 2010" 
categories: 
modified: 2010-05-01 
tags: [multisport,suunnistus,juoksu,pyöräily]
toc: false 
comments: true 
ads: false 
--- 

KSX edustusta nähtiin Lohjan maisemissa kevään ensimmäisessä multisport
cupin skabassa, kun Pete ja Jukkis osallistuivat kuntosarjaan.
Kisailijoita oli tähän vuoden ensimmäiseen kilpailuun kerääntynytkin
melkoisesti ja laji on selkeästi nostanut suosiotaan. Kuntosarjaan
starttasi kaiken kaikkiaan 21 joukkuetta eikä reitillä tarvinnut tällä
kertaa olla todellakaan yksin.

![](/Media/Default/BlogPost/blog/spring-adventure-2010/Image0003%20(1).jpg)

<div>

Kisa alkoi juoksulla ja lyhyehkön pyrähdyksen jälkeen odottikin jo
ensimmäinen Quest-tehtävä. 10 x 10 muotoiselle aluelle oli levitetty 100
puupalikkaa, joiden pohjasta piti lukea kirjainkoodit oikeassa
järjestyksessä. Toinen oli kallion päällä ”kartan” lukijana ja ohjeisti
siirtymisissä. Toinen liikkui hiekkakentällä ja kirjasi koodit.
Kummankin KSX taistelijan yllätykseksi tehtävästä selviydyttiin
kertaheitolla ja matkaa päästiin jatkamaan kärkijoukoissa.

Suunnistusosuus pyörille oli helpohko ja pyöräilykenkien vaihtamisen
jälkeen lähdettiinkin jo tykittämään hiekkateitä kohti seuraavia
rasteja. Pyöräily sujui vahvasti ja pysyimme helposti kärjen tuntumassa.
Rastit kerättiin yleensä pienen mäen tai kukkulan päältä ja
seikkailuhenkisesti kerran myös pienehkön kiipeämisen jälkeen.
Pyöräilyosuuden lopuksi höntyilimme hieman ja kolmen kärki sai noin 10
minuutin etumatkan.

Seuraavana oli vuorossa melonta, joka ei sekään sujunut ilman
puuhastelun tuomia lisälenkkejä. Haimme myös tällä osuudella
vähintäänkin yhden ylimääräisen rastin ja kärki kasvatti etumatkaansa
hieman.

Onneksi seikkailukilpailu osaa aina yllättää. Tällä kertaa viimeisen
suunnistusosuuden kartta oli peilikuvakopio ja näytti jo alussa hieman
kummalliselta. Ensimmäinen rasti löytyi helposti, mutta toinen tuotti ja
hieman tuskaa. Pete hoksasi kuitenkin pikaisesti, että idässä oleva
rasti onkin lännessä jne. Tässä ohitimme pyöräilyosuudelta asti
kilpailua johtaneen joukkueen ja olimme maalissa kolmantena.

Maalissa Emit oli kuitenkin eri mieltä eikä suostunut enää toimimaan.
Näinpä vuoden ensimmäisessä kilpailussa KSX sedät hylättiin ja saimme
tulokseksi vain DNQ. Hauskaa kuitenkin oli jälleen kerran ja tiimimme
toimi loistavasti!

</div>
