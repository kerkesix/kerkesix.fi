I"'	<p>Olimme liikkeellä kolmen miehen partiolla (2 turkulaista ja 1
salolainen). Muita Kerkesixläisiä ei näkynyt, mutta niitä saattoi olla
silti liikkeellä. Nautiskelimme Pajulahdessa aamupalan ja liikkeelle
päästiin klo 8.30. Alku sujui mukavan liukkaasti järven jäällä,
latupohjalla ja jäisillä teillä. Matkakeidas (noin 21 kilsaa)
saavutettiin klo 12 aikaan. Tiukka välitankkaus kahvilla &amp; pullalla ja
sitten takaisin matkaan. Paikalla oli myös lastenhiihtokisat, mutta
väärän varustevalinnan takia emme lähteneet osallistumaan
sprintti-matkaan.</p>

<p>Seuraavalla 15 kilometrin pätkällä aurinko rupesi lämmittämään keliä ja
hiki virtasi vaikka päällä ei ollut juuri mitään (KSX-buffi ja
aurinkolasit tietty oli). Anhavalle (36 kilsaa) saavuttiin hyvissä
voimissa ja pikku pakkasesta huolimatta päätimme nautiskelimme
nuotiolounaan makkaran muodossa. Aikaa oli kulunut tässä kohtaa jo noin
7 tuntia. Anhavan jälkeen nautiskelimme huolletulla ladulla reippaista
mäistä ja ahtaista laduista. Kymijoen ylityksen jälkeen maasto tasaantui
taas pelto lykkimiseksi.</p>

<p>Vaikka järjestelyt oli hoidettu muuten mallikkaasti niin tässä kohdassa
reittiä oli käynyt järjestäjille pieni kämmi, kun Paaskosken hiihtomajaa
ei ollut merkattu huoltopisteeksi karttoihin. Koska emme olleet myöskään
perinteisesti lukeneet toimintaohjeita tarkasti paperista niin
suuntasimme kulkuamme Käyrälammelle. Onneksemme kuitenkin jutustelimme
yhden taukoporukan kanssa, joka kertoi reittimuutoksista ja saimme
kurssi korjattua. Klo 19.30 aikaan pääsimme Paaskoskelle katsomaan
Palanderin ensimmäistä ja onnistunutta laskua. Viimeiset tankkaukset ja
sitten suuntasimme pikataipaleelle kohti Uttia, jonne saavuttiin klo 21.
Nopeat saunomiset ja sitten autolla kohti Turkua. Kokonaishiihtoaika oli
siis 12.30 ja matkoineen aikaa kului suurin piirtein nukkumatta noin 24
tuntia. Kotona jo vähän sitten väsytti.</p>

<p>Hyvin oli porukkaa liikkeellä taas tänäkin vuonna ja metsässä näkyi
lumipukujen lisäksi myös pystykorvia ja Suomi-konepistoolejakin eli
oikeaa fiilistä ollaan tuolla hakemassa. GPS:n matkamittariin kertyi
vain 64 kilometriä, vaikka olisi pitänyt tulla noin 75 kilometriä eli
joko olimme oikoneet sopivasti tai sitten Paaskosken reittimuutos oli
syönyt kilometrejä.</p>

:ET