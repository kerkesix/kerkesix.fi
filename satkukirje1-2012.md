--- 
layout: article 
title: Sysimusta Satku 1. osallistujakirje 2012 
categories: 
tags: [satku]
toc: false 
comments: false 
ads: false 
--- 

<span style="text-decoration: underline;">15.8.2012</span>\
 ilmoittautuminen Sysimusta Satkulle alkoi\
 <span style="text-decoration: underline;">10.9.2012</span>\
 osallistumismaksun eräpäivä\
 <span style="text-decoration: underline;">20.10.2012</span>\
 12.00 kirjautuminen tapahtumaan Pirttimäessä alkaa\
 12.00 huoltolaatikot saatavilla\
 12.45 huoltolaatikot pakattuna vaunuissa\
 13.00 bussikuljetus lähtee kohti Tammelaa\
 14.30 kävely alkaa.

Tapahtuma alkaa lauantaina 20.10.2012 ilmoittautumisella kello
12.00-12.30 välisenä aikana Pirttimäen ulkoilualueen parkkipaikalla
(Kunnarlantie 110, Espoo). Pirttimäestä siirrytään bussikuljetuksella
klo 13.00 kävelynaloituspisteelle Tammelaan, josta kävelyyn startataan
noin klo 14.30. Tapahtuma kestää noin vuorokauden. Reitti on pääosin
kestopäällystettyä tietä, joka kannattaa huomioida jalkinevalintaa
tehtäessä. Lisäksi on muistettava, että teillä on myös muuta
liikennettä, joten liikkuminen tapahtuu tien reunassa liikennesääntöjen
mukaisesti varovaisuutta noudattaen.

Huolto-ohje
-----------

Huolto sisältää kuljetuksen aloituspaikalle, huoltopisteiden toiminnan
tapahtuman aikana sekä keskeyttäneiden kuljetuksen pois reitin varrelta.
Huoltopisteiltä on saatavilla vettä. Muu juoma ja ravinto on kävelijän
hankittava itse. Järjestävän seuran puolesta ei ole tarjolla pesutiloja.

Sysimustan Satkun huolto toimii siten, että jokaiselle osallistujalle on
varattu nimellä varustettu huoltolaatikko. Osallistuja täyttää omilla
tarpeellisiksi katsomillaan varusteilla. Kaikki mukaan otettavat
varusteet kannattaa mahdollisuuksien mukaan nimetä niin, että ne
löytävät omistajansa. Varusteiden pakkauksessa on huomioitava sateen
mahdollisuus. Sateen aikana laatikot pyritään suojaamaan, mutta huolto
ei takaa, että laatikot pysyvät kuivana.

Huoltolaatikko on pakattava siten, että laatikot voi pinota päällekkäin.
Kerkesix ry ei vastaa kuljetuksen aikana mahdollisesti hajonneista
varusteista. Muuta kuin laatikossa olevia varusteita huolto ei kuljeta.
Huoltolaatikon ulkomitat ovat 54 cm x 36 cm x 28 cm, ja tilavuus on 52
l. Huoltolaatikon saa tapahtumaan kirjautumisen yhteydessä Pirttimäessä.
Huoltolaatikot tulee olla pakattuna ja huollolle luovutettuna kello
12.45. Seuraavan kerran laatikko kohtaa kävelijän huoltopisteellä.

Huoltopisteet ovat avoinna rajoitetun ajan. Aukioloajat on määritetty
aikaisimpien Satkujen etenemisnopeuden mukaan. 100 km:n matkaan on
laskettu kuluvan noin. 17-21 tuntia. Kävelyn keskinopeus on ollut 5 – 6
km/h. Huoltopisteiden välimatkat ovat 6 – 15 km. Tarkemmat
huoltopisteiden aukioloajat jaetaan osallistujille ennen kävelyn alkua.

Mikäli joku kävelemään lähteneistä joutuu keskeyttämään kävelyn ennen
kuin 100 km tulee täyteen, järjestää huolto kyydin Pirttimäkeen.
Kuljetukset lähtevät, kun autolastillinen väkeä on valmiina
kelkottavaksi. Kuljetusta voi joutua odottamaan, joten huoltolaatikkoon
on syytä varata lämmintä vaatetta.

Turvallisuusohjeet
------------------

<span style="text-decoration: underline;">Osallistujia ei ole vakuutettu
järjestäjien toimesta.</span>

Sysimustalla Satkulla liikkuminen tapahtuu vähintään kahden hengen
ryhmissä, liikennesääntöjä noudattaen. **Yksin liikkuminen on
Sysimustalla Satkulla turvallisuussyistä kielletty.** Jokaisen kävelijän
on järjestettävä itse seuraavat pakolliset varusteet:

-   heijastinliivi
-   virta päällä oleva matkapuhelin virtalähde täynnä
-   valaisin.

Tämän lisäksi ennen tapahtuman alkua järjestäjät jakavat osallistujille
seuraavat pakolliset varusteet:

-   kartta ja reittiohje
-   huollon yhteystiedot.

Huolto tarjoaa apua tapaturmiin, jotka eivät vaadi akuuttia lääkärin
hoitoa. Vakavammissa tapauksissa huolto järjestää kuljetuksen
jatkohoitopaikkaan. Henkilökohtaisen suorituksen ylläpitäminen ja siihen
liittyvät varusteet ovat kävelijöiden vastuulla. Varaa siis mukaasi
tarpeelliseksi katsomiasi välineitä kuten urheiluteippiä,
rakkolaastareita, talkkia, vaseliinia.

Huolto seuraa matkan etenemistä kirjaamalla huoltopisteille saapumisen
ja lähdön kellonajat ylös. Jokainen osallistuja saa omat väliaikansa
tapahtuman jälkeen

Tapahtuman järjestäjillä on oikeus keskeyttää osallistujan suoritus,
mikäli osallistuja on vaaraksi itselleen tai muille. Esimerkiksi
päihdyttävien aineiden vaikutuksen alaisena esiintyvän osallistujan
tapahtuma voidaan keskeyttää. Myös yksin liikkuminen on Sysimustalla
Satkulla turvallisuussyistä kielletty.

Osallistumismaksu
-----------------

Maksamalla osallistumismaksun 35 EUR 10.9.2012 mennessä, vahvistat
osallistumisesi Sysimustalle Satkulle. Jos maksusuoritusta ei näy
eräpäivän jälkeen, katsotaan maksamatta jättäneen henkilön peruuttaneen
ilmoittautumisensa, jolloin paikka voidaan luovuttaa jonotuslistalla
olevalle. Osallistumismaksu 35 EUR maksetaan tilille FI6531313001159961.
Merkitse viestikenttään nimesi.

Mikäli peruutat osallistumisesi:

-   30.9. mennessä, palautetaan koko osallistumismaksu
-   1.-15.10. palautetaan 50 % osallistumismaksusta
-   16.10. alkaen osallistumismaksua ei palauteta.

Nähdään Sysimustalla Satkulla!

