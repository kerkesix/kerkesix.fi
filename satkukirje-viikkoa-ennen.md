--- 
layout: article 
title: "Sysimusta Satku -kirje viikkoa ennen" 
categories: 
tags: [satku]
toc: false 
comments: false 
ads: false 
--- 

Viikon kuluttua homma on jo ohi! Toivottavasti mahdollisimman moni on
tuolloin voittanut itsensä ja saavuttanut itselleen asettamansa
tavoitteen. Matkan varrella ehtii moneen kertaa iloita ja katua sitä,
että on lähtenyt… mutta parin päivän jälkeen kokemus on varmasti
positiivinen. Tässä vielä hieman kertausta ja tarkentavia tietoja
lauantaita varten. Mikäli kysyttävää löytyy, niin ottakaa yhteyttä
info@kerkesix.fi.

Ilmoittautumispiste Pirttimäen ulkoilualueen parkkipaikalla aukeaa
lauantaina 20.10. kello 12.00 osoitteessa [Kunnarlantie 110,
Espoo](http://maps.google.com/maps?q=Kunnarlantie+110,+02740+Espoo,+Finland&hl=en&sll=37.0625,-95.677068&sspn=23.875,57.630033&geocode=FWyglwMdKyx4AQ&hnear=Kunnarlantie+110,+02740+Espoo,+Finland&t=h&z=15&vpsrc=0 "Kartta").
Tuolloin saat nimelläsi varustetun huoltolaatikon, kartan sekä
kirjallisen reittiohjeen. Tämän jälkeen sinulla on aikaa pakata
henkilökohtaiset varusteesi huoltolaatikkoosi kello 12.40 saakka,
jolloin laatikot nostetaan huoltoautojen kyytiin. Bussikuljetus kävelyn
lähtöpisteeseen lähtee Pirttimäestä kello 13.00. 

Bussin kyytiin noustaessa päällä on jo kävelyvarustus. Seuraavan kerran
kohtaat huoltolaatikkosi ensimmäisellä huoltopisteellä noin 6,5 km
kävelyyn lähdön jälkeen. Järjestäjien puolesta vettä on tarjolla vasta
ensimmäisellä huoltopisteellä. Joten täytä oma juomapullosi valmiiksi jo
kotonasi. 

Turvallisuudesta
----------------

Osallistujia ei ole vakuutettu järjestäjien toimesta. Sysimustalla
Satkulla liikkuminen tapahtuu vähintään kahden hengen ryhmissä, tien
laidassa liikennesääntöjä noudattaen. Yksin liikkuminen on Sysimustalla
Satkulla turvallisuussyistä kielletty.

Muista ottaa mukaasi pakolliset turvallisuusvarusteet:

•<span class="Apple-tab-span" style="white-space: pre;">
</span>heijastinliivi

•<span class="Apple-tab-span" style="white-space: pre;">
</span>matkapuhelin virtalähde täynnä ja päällä

•<span class="Apple-tab-span" style="white-space: pre;">
</span>valaisin.

Aikataulu
---------

20.10.2012

•<span class="Apple-tab-span" style="white-space: pre;"> </span>12.00
kirjautuminen tapahtumaan Pirttimäessä alkaa 

•<span class="Apple-tab-span" style="white-space: pre;"> </span>12.00
huoltolaatikot saatavilla

•<span class="Apple-tab-span" style="white-space: pre;"> </span>12.40
huoltolaatikot pakattuna vaunuissa

•<span class="Apple-tab-span" style="white-space: pre;"> </span>13.00
bussikuljetus lähtee kohti Tammelaa

•<span class="Apple-tab-span" style="white-space: pre;"> </span>14.30
kävely alkaa.

Peseytyminen
------------

Pirttimäessä EI OLE varattuna pesutiloja, mutta esimerkiksi Kauniaisten
uimahalli aukeaa kello 10.00 sunnuntaiaamuna osoitteessa Asematie 26,
puh. (09) 5056 441.

Satkun seuraaminen netissä
--------------------------

Sysimustaa Satkua voi seurata netistä
osoitteessa <http://satku.kerkesix.fi/>. Sivulta pystyy seuraamaan
kävelijöiden etenemistä ja tiedot päivittyvät huoltopisteillä. 

Saat kuvasi näkymään Satkuseurantasivulla, lataamalla kuvan Gravatarin
kautta <http://fi.gravatar.com/>.

Kävelynaikaisia tunteita voi jakaa tai lukea myös Twitterillä.
Jos viserrätte (twiittaatte) niin käyttäkää tunnisteena eli
hashtäginä sanaa \#kerkesix. Viserrykset tulevat näkyviin
myös <http://satku.kerkesix.fi> -sivuille. Voit toki lukea niitä
myös älypuhelimellasi matkan aikana tai [Twitterin
sivuilla](http://twitter.com/#!/search/realtime/%23kerkesix "Linkki Twitterin sivuille #kerkesix-hakuun")<span
style="direction: ltr;">.</span>

Jos et ymmärtänyt edellisestä mitään niin voit unohtaa nähneesi koko
tekstin tai tutustua aiheeseen lisää esimerkiksi näiden linkkien kautta:

<http://www.nettielamaa.fi/Twitterin_kaytto.html>

<http://fi.wikipedia.org/wiki/Twitter>

Kahvila Pirttimäessä
--------------------

Pirttimäen kahvila on avoinna ja ennen bussikuljetusta sieltä voi ostaa
herkullisia sämpylöitä ja leivonnaisia. 

Huoltolaatikon pakkaaminen
--------------------------

Huoltolaatikko on pakattava siten, että laatikot voi pinota päällekkäin.
Kerkesix ry ei vastaa kuljetuksen aikana mahdollisesti hajonneista
varusteista. Muuta kuin laatikossa olevia varusteita huolto ei kuljeta.
Huoltolaatikon ulkomitat ovat 54 cm x 36 cm x 28 cm, ja tilavuus on 52
l. Huoltolaatikon saa tapahtumaan kirjautumisen yhteydessä Pirttimäessä.
Huoltolaatikot tulee olla pakattuna ja huollolle luovutettuna kello
12.45. Seuraavan kerran laatikko kohtaa kävelijän huoltopisteellä.

Muuta huomioitavaa
------------------

Mikäli kannustusjoukoilla on halua tulla katsomaan, niin yleisörasteista
voi tiedustella osoitteesta <info@kerkesix.fi>.

Aikaisempien kävelijöiden vinkkejä voit lukea [näillä samoilla
sivuilla](http://kerkesix.fi/kokemuksia-ja-vinkkeja-sysimustalta-satkulta).

Sysimustan Satkun reitti ja välimatkat on mitattu useamman henkilöauton
matkamittarilla. Mikäli seuraat matkaasi GPS-paikantimella, voi jotain
heittoa esiintyä. 

 

Satkulla nähdään.

